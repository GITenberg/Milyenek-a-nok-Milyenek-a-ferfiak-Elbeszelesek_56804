<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.4.0" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Milyenek a nők?; Milyenek a
férfiak? by Mór Jókai</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}
hr.tb {width: 25%;}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
 /* visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
/* margin-left:5%; */
/* width: 90%; */
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

.TOC .roman {
 width: 2em;
 display: inline-block;
 text-align: right;
 margin-left: 1em;
 margin-right: 1em;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>


<pre>

Project Gutenberg's Milyenek a nok?; Milyenek a férfiak?, by Mór Jókai

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license


Title: Milyenek a nok?; Milyenek a férfiak?
       Elbeszélések

Author: Mór Jókai

Release Date: March 21, 2018 [EBook #56804]

Language: Hungarian

Character set encoding: UTF-8

*** START OF THIS PROJECT GUTENBERG EBOOK MILYENEK A NOK?; MILYENEK A ***




Produced by Albert László from page images generously made
available by the Google Books Library Project






</pre>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_346">346</a>. oldalon
található.</p>
<p>Az eredeti képek elérhetők innen: <a href=
"http://books.google.com/books?id=XN9iAAAAMAAJ">http://books.google.com/books?id=XN9iAAAAMAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="caption-150">JÓKAI MÓR<br />
ÖSSZES MŰVEI</span></p>
<p>&nbsp;</p>
<p>&nbsp;</p>
<p class="center"><span class="caption">NEMZETI KIADÁS</span></p>
<p>&nbsp;</p>
<p>&nbsp;</p>
<p class="center"><span class="caption">XXV. KÖTET</span></p>
<p class="center"><span class="caption">MILYENEK A NŐK? * MILYENEK
A FÉRFIAK?</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption-small">RÉVAI TESTVÉREK
KIADÁSA</span></p>
<p class="center"><span class="caption-small">1895</span></p>
<hr class="chap" />
<h1>MILYENEK A NŐK?</h1>
<p>&nbsp;</p>
<p class="center"><span class="caption">ELBESZÉLÉSEK</span></p>
<p>&nbsp;</p>
<p class="center"><span class="caption-small">IRTA</span></p>
<p class="center"><span class="caption-large">JÓKAI MÓR</span></p>
<p>&nbsp;</p>
<p>&nbsp;</p>
<p class="center"><span class="caption-small">A FRANKLIN-TÁRSULAT
TULAJDONA</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption-small">RÉVAI TESTVÉREK
KIADÁSA</span></p>
<p class="center"><span class="caption-small">1895</span></p>
<hr class="chap" />
<p><span class="pagenum"><a name="Page_1" id=
"Page_1">-1-</a></span></p>
<h2>AZ ÚRNŐ.</h2>
<p>Erzsébet czárnő, Nagy Péter és I. Katalin leánya, mielőtt a
trónra hivatott volna, igen ifju hajadon korában Holstein-Eutin
herczeggel volt eljegyezve. Mind az a szépség, női báj, az a hő
szenvedély, mely I. Katalinnál annyi tárgyra elágazó boldogságot
árasztott, örökül szállt az ifju czárleányra, hogy egyetlen,
kiválasztott hű szerelemtárgyán összpontosuljon. Erzsébet az
imádásig szerette vőlegényét.</p>
<p>Az ifju, szép, nemes szivű vőlegény négy nappal a menyegző előtt
tüdőgyuladást kapott s a fejedelmi lakodalomra meghitt nászsereg a
kitüzött örömnapon épen jókor érkezett – temetési kiséretül.</p>
<p>Erzsébet életét egészen szétzilálta e csapás s tán az egész
orosz birodalom, tán a szomszéd Lengyelország is elég okot
találhatna megkönyezni e mívelt lelkü ifju halálát, ki egészen más
alakot adhatott volna a világtörténetnek.</p>
<p>A czárleány kétségbe volt esve vőlegénye halála miatt,
elzárkózott a világ elől, fogadást tett, hogy soha férjhez nem
megy, s ezt a fogadását még akkor is megtartá, midőn czárnővé lett
s ötven millió alattvaló nevezte anyjának.</p>
<p>Ascetai ridegségnek ugyan nem nevezhetni élete folyamát. A
bűvcsomó, mely annyi hő szenvedélyt egy erényben összefoglalt, a
szerető feleség hűségében, a mátka halálával szétpattanva, a
szétbomlott indulatár korlátlan csapongásokba fajult el; Erzsébet,
mint az öltő-ruhát, váltotta, vetette odább kegyenczeit; Alexis
Gregorovics <span class="pagenum"><a name="Page_2" id=
"Page_2">-2-</a></span> Razumovszky grófot titkos férjének ismerék,
s az is nyilt titok, hogy a Tarrakonoff grófok uralkodói vérből
származnak s egy Tarrakonoff Anna grófnét Radzivill lengyel herczeg
növendék leány korában elorzott Moszkvából s Rómába vitte
neveltetni, azon szándékkal, hogy nőül vegye s e házassággal, mint
trónkövetelő léphessen fel Oroszországban.</p>
<p>Hanem azért bármennyi szerelmi kalandot jegyeztek is föl a
férjetlen czárnéról az udvari hírszátyár krónikák, azt mindannyinak
utána kellett jegyezniök, hogy a kegyenczek hosszú sora sem birta
elfoglalni a halott helyét, a hű emléket. A czárnő mulatott, örült:
de minden örömének vége a meghalt vőlegény utáni könyben veszett
el, s a kitüntetett kegyenczek mindegyike tudhatá azt, hogy azon a
csendes termen túl, melyben a czárnő szemeibe nézni szabad, még van
egy másik titkos szoba, mely férfi előtt nyitva nem volt soha: – ez
a holsteini herczeg mauzoleuma; ott fekszik a bebalzsamozott
vőlegény üvegkoporsóban, s ott virraszt a czárnő könyek között,
bűnbánattal az öröm és kéj napjai után. Ezt imádja, erről
gondolkozik, ez birja lelkét.</p>
<p>Mily érzékeny volt e pontban Erzsébet, arról legtöbbet
beszélhetnének Lapukhin és Bestukhoff herczegnők, ha a bosszúálló
úrnő nyelveiket ki nem tépette volna. A két herczegnő tréfát űzött
abból, hogy a czárnő egy halottat üldöz szerelmével s engedi magát
az élők által üldöztetni. Mindkettő Szibériában halt meg.</p>
<p>Mennyire nem volt Erzsébet szívének semmi része abban, a mit
különben szerelemnek is hínak, mutatja az, hogy trónörököst távol
idegenek közt keresett: nem gondolt azokra, kiknek természet
törvénye szerint szívéhez legközelebb kellett esni.</p>
<p>Nagy Péter leánya, Anna Petrovna, a Holstein-Gottorp herczeghez
ment nőül, s e házasságból született Károly Péter Ulrik herczeget
választá ki utódjául a czárnő; azt oda hivatta magához s Fedorovics
Péter névvel Oroszország <span class="pagenum"><a name="Page_3" id=
"Page_3">-3-</a></span> nagyherczegéül nevezte ki, az országrendek
tudomásával.</p>
<p>A fejedelem csinos arczú, szemérmes ifju volt, szelid,
szenvedélytelen kedély, inkább engedni, mint parancsolni született.
Ifju koráig úgy nevelték, mint a kinek hivatása lesz majd idővel
egy kis csendes német fejedelemség jámbor, békés polgárainak sorsát
menni hagyni, a merre az égiek intézik; – a midőn egyszerre a világ
legnagyobb óriásának fejére ülteté fel a végzet, s hozzá még olyan
óriásnak, a ki még nőni akar.</p>
<p>Roppant szerencse! mondák a harminczhárom felé kerített
herczegségek szűk udvaraiban. Uralkodni jó, még olyan kicsiny
gazdaságban is, hát még oly roppant uradalomban, mely három
világrészben is alig fér meg, s Nagy Péter végrendeleténél fogva
sok másnak is örököse.</p>
<p>Volt ama megsiratott Holstein-Eutin herczegnek egy nővére, ki
Anhalt Zerbst herczeghez ment nőül. E házasságból született Zsófia
herczegnő, későbbi néven Katalin.</p>
<p>Mikor Zerbst herczegnő megtudta, hogy Holstein-Gottorp Károly
herczegből Feodorovics Péter orosz nagyfejedelem lett, ismét
felmerültek lelkében azok a tüneményes álmok a kristálypalotákról,
arany kúptetőkkel, az arczra boruló millió jobbágyról, a keleti
pompáról, a koronás rokonságról, a mik testvére halálával oly
hirtelen szétfoszlottak; hátha most valóvá lehetnének.</p>
<p>Katalin fejedelmi alak volt; még alig tizenhat éves és a
középszerűnél magasabb. Alakja még emelkedettebbnek látszott
fenkölt fejhordozása által. Nyilt, magas homloka, hajlott sasorra
uralkodói hajlamát jellemzék, míg mélyen kék szemeiben a
megtagadhatlan érzelemgazdagság tükrözte magát édes tüzével; szép
metszésű kicsiny szája, s hosszú, de nem idomtalan álla a
szenvedély és vágyak bölcsőjét árulák el magukban. Ez arcz
mindvégig ilyen volt, csakhogy később nagyon tudta, hogyan kell
azzal, a mit a szív érez, ellenkezőt mutatni. <span class=
"pagenum"><a name="Page_4" id="Page_4">-4-</a></span></p>
<p>Minden úgy történt, a mint Zerbst herczegnő előre ohajtá.</p>
<p>A szentpétervári udvarnál nagy kitüntetéssel fogadták a czárnő
kedves halottjának rokonait, s Katalin ifju szépsége minden
versenytársát elhomályosítá.</p>
<p>Az is egészen kivánat szerint történt, hogy a nagyherczeg abban
a pillanatban, melyben Katalint először meglátta, belészeretett; –
a hizelgők azt mondták, hogy halálosan.</p>
<p>Maguk sem tudták, hogy Péterre nézve milyen igazat mondtak
akkor.</p>
<p>E szerelem valóban halálos volt reánézve; de akkor midőn már
megszünt szerelem lenni.</p>
<p>Kertész nem lesi ójtványa bimbóin a várt fakadást
figyelmesebben, mint a herczegnő a gyöngéd érzelem keletkeztét.
Midőn az több volt már mint sejtelem, Erzsébet czárnőhöz sietett s
térdre veté magát előtte.</p>
<p>– Imádott nagy rokonom! Bocsáss meg a szívnek, mely tégedet
szerelmével elérni örökké iparkodott. Évek előtt boldognak érzém
magamat azon gondolatban, hogy testvérem által nagy lelked világító
közelébe jutok, évek óta voltam boldogtalan, a balvégzet által
elvesztve a testvért, a ki szívedet az enyémhez fűzte. A mit a
balsors elrabolt tőlem, azt ime az igazságos ég ismét visszaadni
igéri. A lángot, mely felejthetlen testvérem koporsóján kialudt,
leányom ártatlan szívében gyujtotta meg újra. A nagyherczeg
meglátta őt és ő a nagyherczeget. Két villám találkozása nem volt
oly gyors, oly egyesítő. Erzsébet! E gyermekek szeretik egymást;
szeretik azon tiszta öröklött hűséggel, melylyel te szeretted
Lajosomat, megsiratott testvéremet. Add rájuk az áldást, mit
számodra szánt, mit tőled elrabolt a végzet, melyet ő bennük
megadni tartozik. Én kész vagyok megválni gyermekemtől, ki egyetlen
mindenem; ha te nem gátolod boldogságukat. Ő, a boldogult szellem,
onnan az égből, ihletét küldi le e szerelmi szövetségre.
<span class="pagenum"><a name="Page_5" id=
"Page_5">-5-</a></span></p>
<p>A hang jól volt választva Erzsébet kedélyéhez. A czárné arczát
elborítá a köny, midőn megholt jegyesét hozták emlékébe;
elérzékenyült, megölelte, kebléhez szorítá a herczegnőt; boldog
volt, sírt, magán kívül jött. Mondá, hogy e szerelmi frigy Péter és
Katalin közt neki is kedvencz ábrándjai közé tartozott, hogy ez
iránt több éjen át tanácskozott Lajossal is, holt vőlegényével, s
ez álmaiban megjelenve, azt mondá neki, hogy helyesli e szerelmet.
Semmi sem áll a boldog szeretők szíve között; ismerjék meg egymást,
legyenek szeretők, azután vigye haza Katalint a herczegnő édes
atyjához, nyerje ki annak beleegyezését is, hogy ünnepélyes
megkérés útján nyerje meg kezét vőlegénye, s hozza el mint
menyasszonyát Szentpétervárra.</p>
<p>Zerbst herczegnő előre is biztosítá a czárnőt, hogy a
herczeg-apa nem fogja megtagadni beleegyezését e házassághoz,
melyet egyenesen a tiszta szerelem maga szerzett.</p>
<p class="center">* * *</p>
<p>Régi járása a világrendnek, hogy a kinek sok van, annak több
adatik. A szerencse milliomosok után fut; a vaksors sem jóban, sem
rosszban nem jár egyedül.</p>
<p>Mikor már jegyben járt Péter nagyherczeg Zerbst herczegnővel, ki
a Katalin nevet akkor vette föl, midőn az orosz trónörökösnek lett
eljegyezve: akkor jelent meg három előkelő úr Svédországból
Szentpétervárott, mint a svéd nemzet küldöttsége, az egykori
Holstein-Gottorp herczeget az üresen maradt svéd trónnal
megkinálni.</p>
<p>Tehát két korona egyszerre, csak választani kellett közűle. A
svéd korona nem oly fényes mint az orosz; de már csak föltevésre
vár; az orosz messzevilágló, de még más fején van. A svéd trón
szerényebb, XII. Károly este óta nem is hódításra való; de
nyugalmasabb és nincs udvari cselszövényekkel aláaknázva. A svéd
nemzet kicsiny, számra kevés, az orosz óriás; de amaz hű,
ragaszkodó, szabad, felvilágosult; ez a forrongó elemektől
ingatott, <span class="pagenum"><a name="Page_6" id=
"Page_6">-6-</a></span> nagy lázadó, nagy rabszolga… A herczeg
sokáig habozott, melyiket válassza a két korona közül, miket a
szerencse aranytányéron hoz elé, azon egyedüli érdemeért, hogy Nagy
Péter czár vérének utolsó cseppjei az ő ereiben folynak.</p>
<p>A nagyravágyás soha sem volt ismerős lelke előtt; azt is
megszokta, hogy saját eszével ne gondolkozzék; a nehéz választásban
asszonyakarat lett a tanácsadó. Zerbst herczegnő kimondá, hogy
leányát inkább akarja az orosz koronaörökösnek, mint a svéd
királynak nőül adni s e véleményét Katalin is osztá.</p>
<p>Ha Péter csak egy pillanatig is hallgatta volna, mit szól a
választáshoz saját esze és szive? az kellett volna mondania: «jó,
én tehát nőül veszem majd azt, a ki svéd királyné akar lenni; ti
pedig keressétek fel azt, a ki jegyesemet czárnévá tegye», hanem a
nagyherczeg esze és szíve nagyon kevés beszédű volt. Ráállt, a mit
a menyasszonyának anyja tanácsolt, s elutasítá a svéd koronát.</p>
<p>Gyermekes öröme telt benne, mikor arczképeiket egymás mellé
kiállíták az eljegyzési nagy kivilágítás alkalmával s a bámész
sokaság fennhangon mondá: «milyen szép egy pár!»</p>
<p>A nagyherczeg jótermetü s csinos arczú ifju volt. Kissé erős
vonásai voltak, de finom arczszíne azokat kiegyenlíté; szőke göndör
bajuszt és körszakált viselt, s ajkainak finom metszése elfelejteté
azt, hogy mikor megszólalt, igen nyers kifejezéseket használt s
beszédmodorában az északnémet Krautjunkerek míveltségi fokán nem
emelkedett fölül.</p>
<p>Tehát a nagyherczeget bizton lehetett a szép emberek osztályába
sorozni.</p>
<p>Erzsébet czárnő azon volt, hogy a menyegző legnagyobb pompával
menjen végbe. Az ezredek, miknek sorfalat kellett képezni az utczán
a díszmenet alkalmával, új egyenruhákat kaptak; az oranienbaumi
várkastély egészen új pompával szereltetett föl az új házasok
leendő lakául; a <span class="pagenum"><a name="Page_7" id=
"Page_7">-7-</a></span> fényes küldöttség már vissza is jött az
elhozott menyasszonynyal, ki anyjostól a czárnő palotájába szállt;
Katalint már be is tanítá az archimandrita, hogyan viselje magát a
szent szertartás alatt.</p>
<p>Ekkor megbetegedett a vőlegény.</p>
<p>Épen úgy, mint Erzsébet czárnő jegyese; a lakodalom előtti napon
és a legmagasabb boldogság küszöbén; menyasszonya kezét kezében
tartva. Veszélyes beteg lett.</p>
<p>Katalin épen úgy kétségbe volt esve, mint egykor Erzsébet. Épen
úgy hevert a szent képek lábai előtt óra hosszat, nap-hosszat,
imádkozva ismerős és ismeretlen nyelveken a nagyherczeg
megszabadulásaért.</p>
<p>Pedig milyen jó lett volna a herczegnek épen azon az úton
elmenni, a melyen Erzsébet kedvese jókor megmenekült a világból;
milyen jó lett volna neki is ott feküdni a másik mellett a titkos
mauzoleumban, üveg koporsó-födél alatt, balzsamtól megörökítve,
asszonytól megsiratva!</p>
<p>Katalint egyszer sem ereszték beteg vőlegényéhez közel; még csak
azt sem mondák meg neki, hogy mi betegségben fekszik? A gondos
iszonyat, melylyel e betegség nevét mindenki rejtegetni iparkodott
előtte, gyaníttatá vele, hogy az valami borzasztó lehet.</p>
<p>Egyszer aztán azt hallá anyjától, hogy a nagyherczeg betegsége
jobbra fordult; életveszélyen kívül van.</p>
<p>Katalin örömkönyekkel vette e hírt; – most már tehát szabad
tudnia, hogy mi betegsége volt jegyesének?</p>
<p>Napok múltak. Katalin mindennap hallá, hogy a nagyherczeg jobban
van, már lábbadozik, már föl is kelt, s még mindig nem mondták meg
neki, mi baja volt?</p>
<p>Kérte, hogy bocsássák be hozzá; azt felelték neki, hogy még nem
lehet.</p>
<p>Már hálamiséket is tartottak a kathedraleban a nagyherczeg
szerencsés felgyógyultáért s menyasszonyának még mindig nem volt
szabad a felől kérdezősködnie, hogy mikor láthatja meg jegyesét?
minő veszély volt az, a mitől megszabadult, s mi oka van e
titkolózásnak? <span class="pagenum"><a name="Page_8" id=
"Page_8">-8-</a></span></p>
<p>Egy napon Zerbst herczegnő azzal a hírrel lepé meg leányát, hogy
a nagyherczeg ma kocsizott ki először a czárnő látogatására.</p>
<p>– Hát én mikor fogom őt láthatni? kérdé sietve Katalin.</p>
<p>Válasz helyett a herczegnő leánya nyakába borult s elkezde
keservesen zokogni: «Szegény, szegény leányom!»</p>
<p>– Mi történt? nem gyógyult-e meg a herczeg? Mi baja volt, a mit
még elmultával is síratnak?</p>
<p>A herczegnő most már kénytelen volt azt kivallani.</p>
<p>– A nagyherczeg a «fekete himlőn» esett keresztül.</p>
<p>Katalin összerázkódott s önkéntelenül eltakarta szemeit. Ez
irtóztató ragály azon években erősen kivette áldozatát; sokan
elhaltak benne, s a kik megmenekültek lázöleléséből, azoknak
arczáról örökre le volt törülve az isteni bélyeg.</p>
<p>A herczegnőnek eszébe juthattak mindazok az arczok, miket
hintaja ablakából az utczán megpillantott s miket elég egyszer
meglátni, hogy el ne lehessen soha felejteni, azok az arczok, tele
gödrös sebhelyekkel, megfosztva minden szépségüktől; szíve mélyéig
hatott a borzalmas gondolat: ha vőlegénye is ilyenné lett.</p>
<p>– Nagyon megrútult? kérdé félénken anyjától.</p>
<p>– Légy készen a legrettentőbb látványra; mondá a herczegnő, ki
leánya képzeletét a végsőig akarta fokozni, hogy a valót valamivel
enyhitőbbnek találja majd. A nagyherczeg iszonyúan eléktelenült,
arcza egy forradásos sebhely; szép szakála, bajusza kiirtva,
itt-ott áll nehány szál belőle; szép szemei beesve, szempillái
feldagadva, szemöldökei eltüntek homlokáról, s gyönyörű metszésű
szája félregörbűlt a hólyagos himlőtől. Borzalom rátekinteni!</p>
<p>Katalin összerázkódott e szavak hatása alatt, mikkel a herczegnő
képzelmét megfélemlíté.</p>
<p>Ettől félt a herczegnő, ezt kelle leküzdeni.</p>
<p>Feszült figyelmű aggálylyal vizsgálta leánya arczát, ki iszonyú
belküzdelmen látszott keresztül menni. <span class=
"pagenum"><a name="Page_9" id="Page_9">-9-</a></span></p>
<p>Katalin elérté a kérdést, mely anyja néma tekintetében volt
lelkéhez intézve.</p>
<p>– Ne félj anyám, szólt, belső borzadályát leküzdve: én erős
leszek.</p>
<p>– Ezt igértem a czárnőnek én is, de ő kétkedik benne. Azt
mondta, lehetetlen, hogy e szörnyarcz látása vissza ne riasszon
minden női szívet; ő jelen fog lenni első találkozástokon, ő
vigyázni fog minden arczmozdulatodra s ha egy szemöldökrándulással
elárulod, hogy a nagyherczegtől iszonyodol, nem fogja megengedni,
hogy a nagyherczeg elvegyen; mert ő nem akar szerencsétlen nővé
tenni.</p>
<p>– És te anyám?</p>
<p>– De én czárnévá akarlak tenni.</p>
<p>A kemény szó kemény szívre talált. Katalin azt felelte rá:</p>
<p>– Én is.</p>
<p>– Tehát a szerint viseld magadat. Mikor a nagyherczeget
meglátod, meg ne rebbenj; használj e napra pirosítót, halványságod
el ne árulhasson; fuss eléje, öleld meg; beszélj hozzá nyájasan,
melegen; ne fordítsd félre arczodat, mikor hozzá beszélsz, nézz
egyenesen a szeme közé; simítsd meg kezeddel arczát, mondd neki,
hogy sokkal rosszabbat beszéltek felőle, mint a milyennek látod
valóban; légy lelkednél. Gondold meg, hogy a világ legnagyobb
koronájával játszol, s ha elejted gyönge kezedből, összetörik
az.</p>
<p>– Bizd rám anyám.</p>
<p>– Nehéz feladat; én nő vagyok, de összeroskadnék e rém
alatt.</p>
<p>– Én leány vagyok és meg fogok vele küzdeni.</p>
<p>Az udvarmester már megérkezett, hogy a fejedelmi hölgyeket a
czári palotába szállítsa.</p>
<p>A találkozás a czárnő egyik mellékszobájában volt rendezve, hol
a czárnő a reggeli kihallgatásokat szokta tartani. Az ablakok
készakarva sűrűen le voltak függönyözve, <span class=
"pagenum"><a name="Page_10" id="Page_10">-10-</a></span> hogy
félhomály legyen a teremben, s a tükrök úgy elállítva virágokkal,
lefátyolozva csipkékkel, hogy a nagyherczeg ne láthassa bennük
magát.</p>
<p>Jelen voltak a czárnőn és nagyherczegen kívül Razumovszky
Cyrill, a hajdani balalaikapengető paraszt, s jelenben a
legbefolyásosabb kegyencz (titkon a czárnő férje), Bestucheff, a
kanczellár, Csoglokoff, a nagyherczeg – úgynevezett – nevelője, kit
a czárnő azért rendelt mellé, hogy a nagyherczeg lelkét olyan
széppé tegye, minő egykori arcza, s ki iparkodott azt a mostani
arczához hasonlóvá tenni.</p>
<p>Erzsébet azzal a legyőzhetlen kiváncsisággal nézte Péter arczát,
melyet a határozottan rút sajátságos varázslatként költ az emberi
kedélyben. Irtózunk, borzadunk tőle és kényszerülve vagyunk mégis
ránézni, tekintetünk mindenüvé követi, nem bir igézetétől
megszabadulni.</p>
<p>És e közben ki nem kerülheté a czárnő figyelmét, mily
erőtetésükbe kerül még a férfiaknak is, a kikkel Péter szóba áll,
nyájas arczot mutatni előtte; hogy fordítják félre arczukat a
válasz közben; hogy iparkodnak elmaradni tőle, hogy forgatják
felfelé szemeiket, mikor háta mögé kerülnek. A czárnőnek egy fiatal
udvarhölgye, Semenovna Mária rosszul lett bele, mikor a nagyherczeg
hozzá fordult s azt kérdé tőle, hogy ráismer-e még? – Pedig neki
csak azt igérte a nagyherczeg, hogy vele fogja tánczolni az első
menuettet menyegzőjén.</p>
<p>Hát az, a kinek vele kell majd az oltár elé állani?</p>
<p>Az udvarmester jelenté a herczegnők érkezését.</p>
<p>Mindenki feszült figyelemmel tekinte az ajtóra; néhányan
fájdalmas szánakozással tekintének a nagyherczegre, ki önként,
számításból egy függöny árnyékába vonta magát s lesüté szemeit,
mintha balsorsát szégyenlené.</p>
<p>Katalin lépett be anyja előtt.</p>
<p>Mosolygó, sugárzó arczczal jött; szemei a nagyherczeget
látszottak keresni; könnyű volt ráismernie; oly borzasztó arcza
volt, ah, borzasztóbb, mint a milyennek képzelé. <span class=
"pagenum"><a name="Page_11" id="Page_11">-11-</a></span></p>
<p>Mikor megpillantotta, oda futott hozzá, megölelte, és azt mondta
neki nyájas hizelgő hangon: «Kedves Péter».</p>
<p>Az udvarhölgyek hüledezve bámultak reá; az udvaronczok
fejcsóválva súgtak össze; a czárnő éles tekintettel figyelt a
jelenetre.</p>
<p>– Jőjön, jőjön ki a világosra, szólt Katalin, magával vonva a
nagyherczeget. Húzzák félre a függönyt, én látni akarom önt. Nekem
azt mondták, hogy én nem fogok önre ismerni. – Ah, nem igaz, nem
igaz. Nézzen ön rám, nézzen szemeimbe. A jóság, a szelidség most is
ugyanaz. Hisz ön most is oly kedves.</p>
<p>És megcsókolta az eléktelenült arczot!</p>
<p>Maga a czárnő is összeborzadt e csóknál, s Zerbst herczegnő nem
állhatá meg, hogy sírva félre ne forduljon.</p>
<p>Katalin a nagyherczeg karja alá füzé karját s annak vállára
simulva járult a czárnő elé, ki előtt gyöngéden meghajtá térdét és
kézcsókolva mondá:</p>
<p>– Bocsánat, felséges úrnőm, hogy a viszontlátás öröme nagyobb
volt nálam, mint a felségednek tartozó tisztelet; mentse ki
felséged érző szíve a feledékeny alattvaló bűnét, a szerető jegyes
elragadtatásáért.</p>
<p>Erzsébet sokáig nem bocsátá el Katalin kezét kezéből és sokáig
vizsgálta annak arczát, de sem a kéz, sem az arcz egy rezzenéssel
sem árulta el azt az iszonyatot, a mivel ez órában ama fejedelmi
leány szíve küzdött.</p>
<p>Talán egyedül ő volt az, kit ez elfogulatlan mosoly megcsalt; ki
visszaidézte emlékébe azt a perczet, midőn vőlegénye
halálvonaglásai közt feküdt s ő minden szentek lábainál hevert,
fogadásokat téve, hogy ha meggyógyuland kedvese, legyen bár arcza
éktelenebb, mint a képre festett Beliálé, örökre szeretni fogja. Ha
e kedves vőlegény ily nyomorúltnak kelt volna föl halottaiból, ő
épen így csókolta volna őt meg, mint Katalin.</p>
<p>De rajta kívül senki sem is hitte azt más: maga Péter sem.</p>
<p>Ő mindenki arczán olvasta az iszonyatot, melyet látása
<span class="pagenum"><a name="Page_12" id=
"Page_12">-12-</a></span> gerjeszt, s tele volt azzal a
gondolattal, a mi a legkinzóbb minden gyötrő tudalma között az
emberi szívnek: «engem nő nem szerethet».</p>
<p>Nincs bűntudat, nincs lélekfurdalás, mely ennél üldözőbb
legyen.</p>
<p>A czárné elérzékenyült.</p>
<p>– Katalin, szólt, egy hét mulva menyegződet fogjuk megülni.</p>
<p>A herczegnő Erzsébet lábaihoz borult hálát ragyogó arczczal,
lassankint Péter is odatérdepelt mellé.</p>
<p>– Kivánjuk Istentől, hogy boldogságtok tökéletes legyen, rebegé
a czárnő.</p>
<p>S azzal az előtte térdelő pár fejére tevé kezeit áldó
mozdulattal.</p>
<p>Feltünt mindenkinek, hogy arról a kezéről, melylyel Péter
homlokát érinté, nem húzta le a keztyűt.</p>
<p>A czárnő inte, hogy az elfogadásnak vége; érzé, hogy nagy
fájdalom van e jelenetben, a minek mindenki végét óhajtja.</p>
<p>Katalint a nagyherczeg egész kocsijáig kisérte: ott is látta
mindenki, hogy Katalin megszorítá vőlegénye kezét; s az
udvarmester, ki szemközt ült a herczegnőkkel, bizonyítá, hogy
Katalin még a kocsiból is visszahajolt, hogy őt még egyszer
lássa.</p>
<p>Az udvarmester palotájukba fölvezette a hölgyeket s
eltávozott.</p>
<p>Mikor aztán Katalin együtt maradt az anyjával, mikor senki sem
látta többé, akkor felsikoltott:</p>
<p>– Anyám, meghalok!</p>
<p>És eszméletlenül roskadt össze. Három órahosszat sem bírták
életre hozni.</p>
<p>Az udvarmester pedig visszatért az udvarba s jelenté, hogy
Katalin nagyherczegnőt a legderültebb kedélyben hagyta otthon.</p>
<p>A czárnő meg volt elégedve.</p>
<p>Razumovszky azt kérdé Bestuchefftől: <span class=
"pagenum"><a name="Page_13" id="Page_13">-13-</a></span></p>
<p>– Mit szólsz e jelenethez?</p>
<p>A főállamügyér végzetes meggyőződés hangján mondá:</p>
<p>– Ez az asszony nem czárné fog lenni, hanem czárnő.</p>
<p class="center">*</p>
<p>Péter férje lett Katalinnak.</p>
<p>Ha szerencsétlen férj volt, szerencsétlenségét maga kezdte el;
maga volt annak legelső oka. – Félt nejétől!</p>
<p>Csodálatos paradoxon ilyesmit ki is mondani. Egy szép nő, a
kitől a férfiak félnek, a kinek a közelében szorongást,
elfogultságot éreznek, a kihez nem mernek közelíteni.</p>
<p>Nem Péter volt az első, a ki e félelmet érezé; még otthon atyja
udvarában ismert egy szép fiatal grófot Katalin, (akkor még Zsófia
herczegnő), a ki halálosan szerelmes volt belé, ki vakmerő,
önfeledt volt az alkalom és mód felkeresésében, mik által a
herczegnő közelébe juthasson, s ha egyszer ott volt előtte, vele
szemtül szemben, egyedül, tanuk nélkül, akkor nem tudott hozzá mit
szólani, akkor elszorult szívvel állt előtte, mint egy gyermek,
akkor nem jutott eszébe, hogy ő férfi: – úgy, hogy egyszer Katalin
maga szólítá meg: «ön mindig így fog én tőlem félni?»</p>
<p>Ugyanezt a félelmet érezte Péter is büszke, szép neje közelében.
És ő még hozzá azt is tudta, hogy arcza rút! az átkozott tükörbeli
ördög minden találkozáskor azt susogta szeme közé: «téged nő nem
szerethet».</p>
<p>Akárhányszor jött a legforróbb vágyakkal neje magányos
szobájába; képzelme eltelve a legszebb nő bájaival, kit sajátjának
tud, ki után csak ki kell nyujtani kezét, hogy leszakítsa;
mindannyiszor, midőn szemközt állt vele, midőn mellette ült,
egyszerre megszállta szivét az a bibliai dæmon, a férjek gúnyos
réme, Asmodai, ki hideg kardot fektet a hitvesek közé, s Péter
mindannyiszor úgy érezte magát, mint egy vert gyermek; – nem jutott
eszébe, hogy férfi.</p>
<p>Ez nagyon boldogtalanná tette a nagyherczeget. <span class=
"pagenum"><a name="Page_14" id="Page_14">-14-</a></span></p>
<p>Utóbb kerülni kezdé a nőt, kinek szépsége rá nézve gúny, s
elvonult oranienbaumi kéjlakába; Katalint a czárnő körében
hagyva.</p>
<p>A nagyherczeg nem érzett még féltést; ahoz is férfibüszkeség
kell s a büszkeséghez neki joga nem volt.</p>
<p>Bizton is lehetett felőle. A czárnő, miután saját hajlamainak
őrzésével nem volt elfoglalva, egész idejét arra fordíthatá, hogy
Katalin erényét őrizze; s az ifju nagyherczegnő nagyon jól körül
volt zárolva kémlelő szemekkel.</p>
<p>A nagyherczeget hagyták magában mulatni.</p>
<p>Vannak csendes, szelid kedélyű gyermekek, a kiknek, ha az ember
ad egy dobozka ólomkatonát, egy fapuskát, egy bádogkardot, meg egy
dobot hozzá, egész nap elmulatnak magukban; felállítják meg
szétrakják ónvitézeiket, dobolnak, masiroznak, puskát, kardot
forgatnak, hadonáznak, parancsokat osztogatnak, pálczalovukat
ugratják; azalatt legalább nem tesznek semmi rosszat: nem kell
utánuk nézni; elvannak ők játékszereikkel.</p>
<p>Ilyen csendes kedélyű gyermek volt Péter is.</p>
<p>A czárnő megengedte neki, hogy szerezzen magának játékszereket,
egy csoport holsteini katonát, a kiket a nagyherczeg régi hazájában
toborzott: alkotott belőlük sorgyalogságocskát,
gránátos-osztályocskával, cavalleriácskát, voltak utász-, hidász-,
tüzérosztályai; az egész mehetett ezernyolczszáz emberre. Azokat ő
saját képzelme szerint egyenruházta, az általa felmagasztalt porosz
fegyverforgatási mód szerint betanította, nagy fejtöréssel saját
dobverést talált ki indulójuknak. Ezeket aztán korán reggel kivitte
hadgyakorlatokra, hajszálnyi pontossággal felállítá, bámulatos
kanyarulatokban, előre hátra való menetelben a tökély végső fokáig
vezette; pontosan kiszámíttatá velük, hogy a porosz díszlépésben
egy percz alatt hatvannégyet, a harczlépésben 105-öt kell lépni,
míg az orosznál ugyanaz az elsőnél csak 58-at, a másodiknál 120-at
tesz. <span class="pagenum"><a name="Page_15" id=
"Page_15">-15-</a></span></p>
<p>A kis hadsereg pompásan tudta a homlokváltoztatásokat, a
vállvetéseket, a nyolczad és három nyolczad kanyarulatokat, a
félszegindulókat, az oldalindulókat, a homlokzatból oszlopzattá
alakulást, a lépcsőzetes rendet, az ékalaku échelont, a négyszögöt;
hogy azt gyönyörűség volt nézni.</p>
<p>Benn a laktanyában aztán következtek a testgyakorlatok a
nagyherczeg saját felügyelete alatt, a kargyakorlat golyókkal és
botokkal, a magasra ugrás, a mélybe ugrás, a hosszatugrás, a kapva
szökellés, a lovon-átugrás, a terpesztett ugrás a nyergen át, a
tolvajugrás, két zászlóval a kézben, a földről a nyeregbe; – a
mesterséges egyensúlyjárások a levegőben hintáló gömbölyű gerendán,
fegyvergyakorlással; – a síma kötélen felmászások, a síma karón alá
s fel kúszások, a loboralakítás egymás vállára hágva
bástya-ostromláskor, a vívás mindenféle művészete, szúró, vágó
fegyverekkel, a mikben a nagyherczeg kitünő mester volt; senki
nálánál jobban nem értette a fleurettel bánást, az arretdöféseket,
a battement, a ligade műfogásával való lefegyverzést, a
theatercoup-t, a contraterzet, a görbe karddal senki sem tudta úgy
kivágni a mesterséges «lengyel quartot» a mit ellenvédni is oly
nehéz, s a magyar huszáros elővágást, mely a támadó ellenében
védelem és visszatámadás egyszerre s a miknek betanításában ő oly
kifáradhatlan volt.</p>
<p>Ez elfoglalta napja legtöbb óráját, a mi fennmaradt, azt betölté
a zenegyakorlás: nála minden katonának kellett valami hangszerhez
érteni; mikor a puskát, a kardot letették, került a sor a
fuvolákra, klarinetokra, trombitákra; a kis hadsereg roppant
zenekarrá alakult át, s a nagyherczeg saját karnagyi elnöklete
alatt gyönyörűen elharsogtatá a szép német zeneműveket, azok közt
mindig legelől Luther híres choraléját. Néha a válogatottak
színdarabot is adtak elő a nagyherczeg örömére.</p>
<p>Ebből láthatjuk, hogy a nagyherczeg ideje jól el volt
foglalva.</p>
<p>A czárnő azt mondta rá: hadd mulassa magát! <span class=
"pagenum"><a name="Page_16" id="Page_16">-16-</a></span></p>
<p>Hanem a titkos cselszövők, a számító udvaronczok, a vén
tábornokok ezen kezdék III. Péter bűnlajstromának jegyzékét:</p>
<p>«A nagyherczeg idegen nemzetbeli testőrséget alakít maga
körül».</p>
<p>«A nagyherczeg a gyűlölt porosz hadgyakorlatot hozza be
Oroszországba».</p>
<p>«A nagyherczeg megveti a nemzeti viseletet, katonáinak más
egyenruhát adva».</p>
<p>«A nagyherczeg az orosz vallás ellen merényel, midőn testőreivel
Luther énekeit zengedezteti».</p>
<p>E vádakat följegyezve találandjuk egykor.</p>
<p>Pedig, szegény nagyherczeg! ő csak játszott és nem gondolt a
játékon túl semmire.</p>
<p>Hát Katalin?</p>
<p>Az pedig, egy nő, ki szivében hordja egy Semiramis szenvedélyét,
férjétől elhanyagolva, környezőitől gyűlölve, megvetve,
körülólálkodva leskelődő szemektől, egy kéjsóvár udvar közepett,
folyvást viselte azt a márvány-arczot, melyről senki boldogságát
nem olvashatja, s jobban őrizte magát, mint minden ellensége és
irigye, jól tudva azt, hogy a csábító maga fogna lenni az
áruló.</p>
<p>Egy jégdarab volt az izzó kohó közepett.</p>
<p>És tette mindezt – egy koronáért, a mit e büszke arczczal kelle
megérdemelni.</p>
<p class="center">*</p>
<p>Bestucheff államkanczellárnak volt egy óriási nagy burnótos
szelenczéje (vulgo tubákos pixis).</p>
<p>Ezerszer engedelmet kérek mind a történelem, mind a költészet
muzsáitól, hogy az elbeszélés folyamában e még senkitől meg nem
énekelt tárgyat vezetem fel a Heliconra. De kötelezve vagyok rá a
históriai adatok miatt, melyek kikerülhetlenül belevezetik
ujjainkat Bestucheff tubákos pixisébe.</p>
<p>Bestucheff és vele együtt az egész orosz udvar erősen
<span class="pagenum"><a name="Page_17" id=
"Page_17">-17-</a></span> át volt hatva a burnótozás
szenvedélyétől. És ez valóban nem lenézendő szenvedély. Az orrnak
épen úgy megvannak a maga vágyai, követelései, miként az inynek, a
gyomornak, a szívnek és egyebeknek; s miután az orr minden emberi
tagok közt a legigénytelenebb, még csak öltözetet, még csak keztyűt
sem visel, joggal megkivánhatja, hogy őt is mulattassák valamivel,
ne csak a többiekre költsenek.</p>
<p>A ki a burnótozást feltalálta, nagyon lekötelezte vele az emberi
nemet. Egész addig az ideig senkinek sem jutott eszébe, hogy az
ember a szájától fölfelé is ember, mindenki csak arról
gondoskodott, a mi azon alól terjed; a burnóttal kezdték legelőször
azt a bókot mondani az emberiségnek, miszerint valaki magához vesz
valamit, azért, hogy az elméjét tisztítsa.</p>
<p>Fölöslegesnek találjuk e czélra orvosi könyvekből idézni
tekintélyes mondatokat, csupán azon tényre hivatkozunk, hogy a
fejedelmek minden jóravaló okos embernek, a ki eszével tesz az
államnak szolgálatokat, legyen az tudós, vagy miniszter, vagy
külország diplomatája, burnótszelenczéket szoktak megtisztelő
ajándékul osztogatni.</p>
<p>A burnótos szelencze egy gondolkodó államférfinak valódi
spiritus familiarisa; ez az universal tanácsadó, ez a moderator, ez
a refrigerator, ez a Conversationslexicon; ez a kisegítő ezer
bajban, a kihez toties quoties folyamodni szokás, s a kit, ha a
vele intim barátságban élő valahogy elhagyott, elfelejtett zsebébe
dugni, nyugalmát, önmérsékletét hagyta el; házsártos, izgatott,
imparlamentaris magaviseletű lesz; összetűz legbizalmasabb lábon
álló collegájával, incapacitabilis lesz, mindaddig, míg
collegájának eszébe nem jut, hogy megkinálja egy szippanattal; a
mikor aztán egyszerre helyreáll az egyetértés, az elmék
felvilágosodnak s a crisis elcsendesül.</p>
<p>Ilyen fontos condensator volt az államgépezetben Bestucheff
burnótos szelenczéje, ki felséges kortársát, Nagy Fridriket az
által vélte elhomályosítani, ha még nálánál <span class=
"pagenum"><a name="Page_18" id="Page_18">-18-</a></span> is több
burnótot elemészt, a ki pedig, mint tudjuk, már nem is szelenczéből
fogyasztá e dicső portrágyát, hanem a kabátzsebét bádogoztatta ki s
abból szedte elő.</p>
<p>Bestucheff burnótszelenczéje díszes egy remekmű volt a maga
nemében. Födelén felséges úrnőjének, Erzsébet czárnőnek arczképe
zománczfestéssel, a mellén levő rendjel finom mozaikból
kirakva.</p>
<p>Ismerték e szelenczét a minisztertanácsban, a reggeli
audiencziák termében, a senatusban, a tábornokok gyűlésében;
forgott az archimandriták és nagykövetek kezén, s finom ujju delnők
is csipegettek abból, oly óvatosan érintkezve olympi ambroziájával,
hogy fehér keztyüiket be ne szennyezzék vele.</p>
<p>Hanem egy dolgot csak az avatottak ismertek a szelencze
felől.</p>
<p>Azt, hogy ha valaki a hüvelykujjával a czárnő arczképén levő
mozaik-érdemjelt megnyomta, a szelencze födele jobbról balra is
csavarható lett, s akkor a felső fedél egy másik fedélre nyilt, a
melyben vékony kis papirszeletkék voltak rejtve, kicsiny gömbökké
összegöngyölítve, s míg a távolról néző azt hivé, hogy most a
kézről-kézre járó szelenczéből ez és amaz főúr és herczegasszony
három ujja egy adag szellem-élesztő port csiptetett föl, ugyanakkor
az egyikét azon kis papir-galacsinoknak vette magához, miket minden
reggel a főkanczellár oda szokott rejteni, s mikben utasítások
voltak adva, felfedezések téve a vele egyetértő szövetségeseknek, s
a kikkel ez úton minden nap tudatta napiparancsait, a nélkül, hogy
hozzájok szólt volna, a nélkül, hogy szemejárásával elárulta volna,
hogy ismeri őket.</p>
<p>Már akkor készült az orosz országnagyok terve, hogy Pétert a
czárok trónjától megfoszszák.</p>
<p>Nem volt nekik eléggé orosz, nem volt eléggé nekik való úr.</p>
<p>Első hadművelet volt ellene: Pétert a czárnő előtt eláztatni.
Addig híresztelni hibáit, gyöngeségeit nagyítni <span class=
"pagenum"><a name="Page_19" id="Page_19">-19-</a></span> bűnökké,
bohóságaiból rémeket alkotni, míg a czárnő kitagadja őt a
trónöröklésből.</p>
<p>Ha ez nem sikerül, meggyűlöltetni őt a néppel, hogy elűzze a
forradalom.</p>
<p>Ha ez is kevés, ellene fordítani a legfájóbb fegyvert, tulajdon
neje gyűlöletét.</p>
<p>A cselszövény még az első stadiumban volt.</p>
<p>Erzsébet bármerre fordult, mindenütt, mindenkitől ingerlő,
izgató czélzásokat hallott a nagyherczeg magaviseletére. Egymással
semmi érintkezésben nem levő emberek, a kikről bizonyos lehetett,
hogy együtt nem értekeztek, ugyanazt a tényt, ugyanazon szavakkal
mondák el előtte; a nagyherczeg majd egy pópát lökött ki a
szobájából, ki új temploma felszentelésére hívta meg; majd egész
éjjel tivornyázott ittas tisztek társaságában; majd a porosz
királynak izent, hogy léptesse elő azon ezrednél, hol eddig mint
alezredes szolgált, ezredessé. (Ő, Oroszország leendő uralkodója
egy tegnapi német királyság ezredénél előléptetésre vágyik!)</p>
<p>És ezekben az apró mendemondákban mindig volt valami kevés igaz.
Ha sokan mondják, még a nem igaz is ténynyé kövesül.</p>
<p>Mikor aztán a czárnő kellőleg fel volt ingerelve a nagyherczeg
ellen, akkor előjött Bestucheff s kegyes bölcseséggel elcsitítá ő
felségét, szelid mentegetésével lehűté magas haragját,
csekélységeknek mondá a felfedett hibákat, sokat rárótt az udvari
rossz nyelvekre, igérte, hogy szigorúan utána fog járni, ki
terjeszti e mendemondákat? s el fogja a rágalmat némítani.</p>
<p>Az a rágalom aztán el is csendesült, hanem mindjárt jött nyomába
a másik. Bestucheff burnótszelenczéje kifogyhatatlan volt – minden
tekintetben. Az egyik födele alatt mindennap friss burnót, a másik
alatt mindennap friss rágalom.</p>
<p>Egy reggel az udvaronczok e jelszót találták a hirhedett
szelenczében, mely aztán kézről-kézre járt: <span class=
"pagenum"><a name="Page_20" id="Page_20">-20-</a></span></p>
<p>«A nagyherczegnő nem boldog. Péter mellőzi. A czárnő nagyon
ügyel reá.»</p>
<p>A czárnő megtudta a legujabb udvari hirt: «a nagyherczegnő nem
boldog».</p>
<p>Sokkal gyanakodóbb, sokkal bizalmatlanabb volt neme iránt, mint
hogy e felől egyenes kérdést intézett volna Katalinhoz, vagy Zerbst
herczegnőhöz. Maga akará azt kitalálni.</p>
<p>Hogy Péter azon időt, a miket más halandó mézes heteknek nevez,
katonásdival tölti, az nagyon jól tudva volt a czárnő előtt, hanem
hiszen az Katalinnak csak egy mosolyába kerülne, hogy férje ne
járja a gyakorló mezőt Oranienbaumban: miért nem teszi hát? Péter
nem szeret mást, csupán hogy nem meri szeretni a sajátját. Kié itt
a nagyobb hiba?</p>
<p>Ezt meg kelle tudni.</p>
<p>Egy napon Bestucheff burnótszelenczéjéből az a titkos rendelet
jött elő, hogy bizonyos Soltikoff nevű fiatal testőrhadnagynak
divatba kell jönnie rövid időn az udvarnál.</p>
<p>Ez a bizonyos Soltikoff testőrhadnagy alig volt még húsz éves s
máris annyi diadal koszoruja érte homlokát, a mennyit egy vén
tábornok nyugalomra helyeztetésekor is megelégelne. Csakhogy
Soltikoff nem az emberölés nemes hőstettei által nyerte ily ifju
korában megérdemlett babérait, hanem sokkal hálásabb úton.
Soltikoff a férjek réme volt. Ellenállhatlan ostromló a nőszívek
ellenében.</p>
<p>A hogy Bestucheff elrendelé, Szentpétervár Don Juanja divatba
jött az udvarnál. Fel kezdett tünni az udvari estélyeken; hamis
kalandjai szájról-szájra jártak; a jó hangulathoz kezdett tartozni,
hogy az udvarhölgyek vele cselt szőjenek, utóbb egymás kezéből
ragadozzák ki, s ha hitelt lehet adni az egykorú emlékiróknak,
annyira felkapták az ifju lovagot, hogy végre minden hölgy, ifjabb
és idősebb, melltűn, nyaklánczon, kösöntyűn és gyűrűben viselte
Soltikoff arczképét s a kinek soha semmi viszonya nem is volt vele,
divatszerűnek találta magát Soltikoffal gyanúba <span class=
"pagenum"><a name="Page_21" id="Page_21">-21-</a></span> hozni; a
mi bennünk sajátságos fogalmakat támasztana az orosz hölgyek
erkölcsi érzetéről, ha előre értesítve nem volnánk a felől,
miszerint mind ez Bestucheff államügyér rendeletére volt ekép
elintézve. Soltikoffnak divatba kell jönni; Soltikoffnak fel kell
tünni az egész hölgyvilág előtt, hogy feltünjék a nagyherczegnő
előtt is.</p>
<p>A nagyherczegnő valóban mindennap hallott Soltikoffról valami
újat.</p>
<p>Hanem azért Katalintól nem hallott senki Soltikoff felől semmi
újat.</p>
<p>Ugyanazon márvány-arcz volt, a mi eddig; az a semmi érzelemre
nem buzdító, az a hideg, lehűtő szoborkép.</p>
<p>E helyett az történt, hogy Soltikoff szeretett a nagyherczegnőbe
halálosan.</p>
<p>És talán ez volt első igazi szerelme, – mivel nem merte ezt
bevallani.</p>
<p>Ime a harmadik férfi, ki Katalinba szerelmes és tőle fél, ki
miatta őrjöng és azt kimondani retteg.</p>
<p>A nőhódító, a férjek és vőlegények ijesztője, maga is félénk
diákká vált Katalinnal szemben, s bár mindig iparkodott közelébe
jutni: mellette elveszté a férfiak bűbáját, a bátorságot.</p>
<p>Katalin nem buzdította Soltikoffot, hogy merészebb legyen,
pedig, hála Bestucheff burnótszelenczéjének, az ujabb időkben a
kémlelő szemek elfordultak tőle, találkozhatott a kivel akart, ott,
a hol akart.</p>
<p>De Katalin nem akart senkivel oly igen találkozni, mint a czári
koronával, s azt nem koczkáztatta senki szép szemeiért.</p>
<p>Pedig Soltikoffnak igen szép szemei voltak. Lehetetlen, hogy azt
Katalin észre ne vette volna: hisz akár hol járt-kelt, az ifju
bajnok mindenütt rajta feledte azokat; gyémántjaiért nem bámulták
és irigyelték nemének szépei annyira, mint azért az epedő
szemsugárért, mely őt mindenüvé követte.</p>
<p>Katalin nem fizetett e tekintetért semmit. <span class=
"pagenum"><a name="Page_22" id="Page_22">-22-</a></span></p>
<p>Hanem egyszer a véletlen keze is belevegyült a játékba.</p>
<p>Soltikoff atyja, ki Moszkvában lakott, hirtelen meghalt; az
ifjunak haza kellett mennie, hogy atyja temetésén jelen legyen s
örökségi ügyeit rendbe hozza.</p>
<p>Tábornokától engedélyt kapva az elutazásra, feljött az udvarhoz
búcsút venni.</p>
<p>Többek jelenlétében búcsúzott el a nagyherczegnőtől, meghajtva
előtte térdét s kezét megcsókolva udvari szokás szerint.</p>
<p>– Önnek atyja halt meg? kérdé Katalin részvétteljes hangon.</p>
<p>– S nagyon jó atyám volt, felelt Soltikoff.</p>
<p>– Ön eltávozik innen?</p>
<p>– Talán örökre, rebegé az ifju testőr s e perczben úgy érzé,
mintha a kéz, melyet tisztelő csókjával érinte, visszaszorítaná
kezét, s midőn feltekinte, a nagyherczegnő lesütött szempillái
alatt könycseppeket látott ragyogni.</p>
<p>Másnak könycsepp, gyémántcsepp az a szerelmesnek! Soltikoff egy
hét mulva megint Szentpétervárott volt. A mint atyját eltemették,
soha sem törődött a hagyatékkal, az örökséggel, sietett vissza az
udvarhoz, ott volt az az örökség, az az újan felfedezett kincs, a
mit kivívnia kellett, az a két igéretteljes könycsepp, melyen a
fejedelmi kegy keresztülragyogott.</p>
<p>Soltikoff most már komolyan őrült lett a nagyherczegnő miatt.
Elhanyagolt miatta szolgálatot, barátságot, régibb ismerősöket,
vidám czimborákat, udvari fényt, katonai kötelességet. Mély
búskomorság szállta meg, s ez arczán és egész viseletén
meglátszott; méla, szórakozott lett, s most még jobban félt a
nagyherczegnővel találkozni, mint addig. Egyszer véletlenül
összetalálkozott vele mégis; a nagyherczegnő egyedül volt.</p>
<p>Igazán véletlenül-e, vagy tán nagyon is kereste az alkalmat?</p>
<p>Ismét megrettent tőle; ismét reszketett előtte, s félénken
lesüté szemeit. <span class="pagenum"><a name="Page_23" id=
"Page_23">-23-</a></span></p>
<p>Katalin maga közelíte felé s megszólítá:</p>
<p>– Miért ön oly szomorú?</p>
<p>Vakmerő kérdés! Egy ifju nőnek azt kérdezni egy ifju férfitól,
miért oly szomorú?</p>
<p>Nem bizonyos-e felőle, hogy e kérdésre az lesz a válasz, hogy
lábaihoz fog omlani, hogy térdeit át fogja ölelni és azt fogja
mondani: «teérted, temiattad vagyok szomorú; te ölsz meg, te
kínzasz, kárhoztatsz el; és én meghalok, kiszenvedek és boldog
vagyok bele.»</p>
<p>Miket beszélt, mi őrült szavakat mondott egy szerelmes ifju egy
fiatal, kegyetlen nőnek, a ki leendő uralkodónéja volt, s a ki őt
megöletheté vakmerőségeért? Katalin végig hallgatta azt; élvezé
annak hevítő bűbáját, mint valami ismeretlen mámor kelyhét, melyet
a ki egyszer ajkához emelt, nem bírja addig letenni, míg fenékig
nem üríté.</p>
<p>Nem is iparkodott a vakmerő ifju karjai közül kibontakozni, csak
a midőn az széttárta keblét, hogy már most vágassa le azt a
gömbölyű fehér nyakát, ha szavai megharagíták, akkor jutott eszébe,
hogy előle belső szobájába meneküljön.</p>
<p>Soltikoff várta az elfogatási parancsot.</p>
<p>A helyett Katalin egy aranyszegélyű könyvet adott át neki az
egész udvar láttára, a franczia classicus legújabb műve volt az,
Mithridate.</p>
<p>A czárnő nagyon szerette, ha udvaronczai a franczia költőket
olvasták. Katalin az ő izlését követte, midőn ez olvasmányoknak
proselytákat szerzett.</p>
<p>Soltikoff pedig talált az aranyszegélyű könyvben egy behajtott
lapot, a behajtott lapon egy aláhúzott sort, melyben ezt mondja
Monimée imádójának:</p>
<p>«Ah, meritez les pleurs, que vous m’allez couter.»</p>
<p>(Érdemeld meg a könyeket, miket nekem okozni készülsz.)</p>
<p class="center">* * *</p>
<p>Katalin nem volt többé boldogtalan.</p>
<p>Míg az volt, víg arczot mutatott; együtt járt az udvar
<span class="pagenum"><a name="Page_24" id=
"Page_24">-24-</a></span> örömeivel, részt vett mind abban, a mit
mások mulatságnak neveznek; mikor pedig boldog volt, akkor
visszavonult a világtól, kerülte a szinházakat és az udvari
estélyeket, nem hagyta el palotáját, s arczán búskomorságot
viselt.</p>
<p>És ez talán valami más a nőknél, mint tettetés; a mi a szenvedő
nőt a világ előtt derült arczczal járni kényszeríti, az talán dacz,
talán női erély, mit mi férfiak nem ismerünk; míg a mélabúskomorság
a nő arczán, ki szivében boldog, annak tanújele, hogy a lélek most
önmagának él, a külvilágra nem ügyel, egyedül boldogsága tárgyával
van eltelve.</p>
<p>Ámde szerencsétlenségére Katalinnak, a ki rá legjobban
vigyázott, maga is nő volt. Erzsébet czárnő előtt maga az álarcz
volt az áruló. A czárnő gyanakodni kezdett. Már akkor nagy oka volt
rá.</p>
<p>Egyszer véletlenül toppant a terembe, midőn Katalin és Soltikoff
egymással beszélgettek.</p>
<p>A czárnő azt vélte, hogy titoknak jött nyomára.</p>
<p>– Miért esedezett a főhadnagy a nagyherczegnő előtt? kérdé
szigorú hangon.</p>
<p>Katalin nyugodtan felelt:</p>
<p>– A főhadnagy megtudta, hogy férjemnél, a nagyherczegnél, az
udvarmesteri hivatal megürült, azt kivánná elnyerni s Oranienbaumba
áttétetni.</p>
<p>A czárnő végigbámult mindakettőn. Ha Soltikoff a nagyherczeg
udvarmestere lesz, akkor az soha Katalinnal többé találkozni nem
fog, mert a milyen bizonyos, hogy Péter Oranienbaumból nejét
meglátogatni fel nem jön, kétszerte valószínűbb, hogy Katalin sem
fogja Pétervárat elhagyni, hogy férjét katonai játékaiban
megzavarja. Soltikoff kénytelen lesz a nagyherczeg körül maradni, s
Katalinnal nem találkozik többé.</p>
<p>Erzsébet újra elejté a fonalat, a mit már kezében tartani hitt.
Rögtön kinevezé Soltikoffot azon állomásra, a melyet Katalin
számára fölemlített, s a fiatal lovag elutazott <span class=
"pagenum"><a name="Page_25" id="Page_25">-25-</a></span>
Oranienbaumba, a nélkül, hogy a nagyherczegnőt látta volna
többé.</p>
<p>Hanem Soltikoff megérkezte után Oranienbaumban nagyot változott
a világ a nagyherczeg körül.</p>
<p>A katonásdi-játékok gyérülni kezdtek; a helyett a nagyherczeg
víg lakomákat tartott, tánczvigalmakat adott, a hol hölgyek is
voltak jelen. Soltikoff egyik élvezetet a másik után találta ki
számára. Rövid idő alatt a nagyherczeg legbensőbb kegyenczévé lett.
És ez volt küldetésének czélja, mit nem a véletlen ijedelme idézett
elő.</p>
<p>Már akkor nagy szükség volt arra, hogy a nagyherczeg találkozzék
nejével.</p>
<p>Soltikoff poharazás közben annyi szépet tudott beszélni
Katalinról, oly ingerlő képét tudta rajzolni az elhanyagolt
hitvesnek a félénk férj előtt, mint eped utána, mily hű, mily
szelid, mily kimélettel titkolja boldogtalanságát, hogy Péter szíve
lassankint fölmelegedett s egy szép reggelen a szentpétervári udvar
arra a meglepetésre ébredt, hogy a nagyherczeg áttette lakását az
oranienbaumi kastélyból.</p>
<p>A czárnő el volt ragadtatva az örömtől, midőn a nagyherczeg
elmondta előtte, mily szivesen fogadta őt Katalin, mily szeretve
borult az érkező keblére, mily boldogan töltik most együtt
óráikat.</p>
<p>Később azt is elmondta Péter nagynénjének, hogy ez örvendetes
találkozásnak legmunkásabb eszköze Soltikoff volt. Ő beszélte rá
előbb a nőt, azután a férjét, hogy hagyjanak fel az eddigi
gyűlölködéssel és közelítsenek egymáshoz szeretettel.</p>
<p>Erzsébet czárnő átlátta, hogy Soltikoff a legnemesebb szívű
udvaronczok egyike, a ki csak valaha selyemharisnyát viselt s e
nemes magaviseletéért egy nagy értékű gyémánt melltűvel ajándékozá
meg.</p>
<p>Bestucheff burnótszelenczéje ez idő szerint azt hirdeté, hogy a
nagyherczeg és a nagyherczegnő boldogok.</p>
<p>Erre a hírre okvetlen szükség volt abból az államférfiúi
<span class="pagenum"><a name="Page_26" id=
"Page_26">-26-</a></span> szempontból, hogy a boldog házasságból
rövid időn várandó trónörökös legitim eredete minden kétségen kívűl
helyeztessék.</p>
<p>A Woronzoff-pár, mely Bestucheff ellensége volt, néha ugyan
belekontárkodott a kanczellár finom cselszövényeibe, de finomabb,
ravaszabb ellenféllel volt mindannyiszor dolga.</p>
<p>Egy ízben a czárnőt sikerült fölingerelni Soltikoff ellen, ki az
ifjú lovagot maga elé hivatva, szemrehányásokkal halmozta el, a
miért Katalin iránt nagyon is sok jobbágyi hódolatot tanusít; sokan
vétkes szerelemnek is nevezik azt, a mi könnyen Szibéria pusztáiban
érheti végét.</p>
<p>Soltikoff e rágalmak, e fenyegetések ellenében oltalmat keresett
és talált is. A nagyherczeg kelt oltalmára. Soltikoff
méltatlankodva adta elő neki, mily gonosz rágalmat támasztanak
ellene, s kérte, hogy bocsássa őt haza Moszkvába. A nagyherczeg
maga ment fel a czárnőhöz kegyenczét védelmezni az udvar rágalmai
ellen, s úgy panaszolt miatta, mintha ő lenne megsértve.</p>
<p>A czárnő vállat vont, az udvaronczok mosolyogtak, a hír Katalin
füleibe is eljutott; a nagyherczegnő sirt, el akarta hagyni rögtön
az udvart, még utoljára a czárnőnek kellett őt kérlelni, hogy
béküljön ki.</p>
<p>Hanem Erzsébet gyanúja Soltikoff ellen azért soha nem aludt
el.</p>
<p>Katalin nem sokára anya lett. Fiat szült, ki Petrovics Pál nevet
nyert a keresztségben.</p>
<p>Erzsébet czárnő az örvendetes eseményt a svéd udvarnak tudtul
adni Soltikoffot bízta meg.</p>
<p>A kegyencz örömmel fogadta e kedves megbízást, s repülve ment,
repülve jött vissza. Azonban fele úton érte az újabb rendelet, hogy
menjen Hamburgba, a hol ezentúl mint teljhatalmú nagykövet fogja az
orosz udvart képviselni.</p>
<p>Ez a legfényesebb alakba öltöztetett számkivetés.</p>
<p>Soltikoff jól értette, hogy mi történt vele, de bízott Katalin
<span class="pagenum"><a name="Page_27" id=
"Page_27">-27-</a></span> szenvedélyében, ki nem fogja őt sokáig e
kitüntető számüzetésben hagyni.</p>
<p>És Katalin talán eléggé vigyázatlan tudott volna lenni, hogy
Soltikoff visszajövetelének kieszközlését Erzsébetnél megkisértse,
ha Bestucheff burnótszelenczéje jókor elejét nem veszi minden eféle
ballépésnek.</p>
<p>Mikor már Katalin annyira nem birta titkolni Soltikoff távolléte
miatti bánatát, hogy azt, férjén kívűl, mindenki olvashatta
arczáról, egy napon Bestucheff burnótszelenczéje következő
napiparancsot oszta ki párthíveinek:</p>
<p>«Az angol követség mellett van egy fiatal lengyel nemes,
Poniatovszky Szaniszló, a ki szerelmes a nagyherczegnőbe.»</p>
<p>Ismét új suttogás, cselszövés kezdődött. Poniatovszky egyszerre
hírre emelkedett az udvari körökben, ünnepelték, divatba hozták, a
nagyherczegnővel megismertették és Soltikoff – úgy el lett
felejtve, mintha soha sem élt volna. Nem is látta évekig
Oroszországot. Szüntelen a külföldön képviselte azt.</p>
<p class="center">* * *</p>
<p>A trónörökös születése óta, melylyel egy időben távozott el
Soltikoff, Katalin ismét méla, ábrándozó lett. Péter is
megsínylette a kegyencz távollétét.</p>
<p>A nő búsongott, a férj unatkozott utána.</p>
<p>Péter azt gondolta magában, hogy egy búslakodó nő mellett joga
van a férjnek más mulatság után látni.</p>
<p>Mióta Soltikoff a világ legszebb asszonya karjai közé vezette a
nagyherczeget, tulajdon nagyherczegi neje karjaiba, azóta Péter nem
félt többé az asszonyoktól.</p>
<p>Az orosz udvarhölgyek nem is voltak oly félelemgerjesztők.</p>
<p>Ott volt például Woronzoff herczeg három leánya. Az egyik,
Buturlin tábornokné, hirhedett szépség és a mellett jó szívű,
szelid kedély. A másik Daskoff grófné, ha nem is oly szép, mint
nénje, de annál elmésebb, kifogyhatatlan <span class=
"pagenum"><a name="Page_28" id="Page_28">-28-</a></span> humorú,
művelt lélek. A harmadik Alexandrowna Erzsébet, se nem szép, se nem
eszes, s még csak azzal az előnynyel sem bírt, a mivel nénjei, hogy
férjnél lett volna, kinek neve sok titkot eltakarhat. A nagyherczeg
ezt választotta magának a három közül.</p>
<p>Hogy Woronzoff Erzsébet nem volt szép, azt elég volt egyszer
elmondani, – ilyesmit nőknél hosszas leirásokkal bebizonyítni nem
szokás, – azt, hogy nem volt eszes, több ízben lesz alkalmunk
tapasztalni.</p>
<p>Legelőször is nem tartott semmit arra, hogy mit mond a világ, az
udvar, a czárnő és a hitvestárs arra, hogy ő egyszerűen elfoglalja
az oranienbaumi kastélyban azt a helyet, mely Katalint illeté? A
viszonyt senki sem titkolá, a herczeg dicsőséget látszott benne
találni, hogy neki kedvese van, s a főúr leánya büszkélkedett
abban, hogy őt a nagyherczeg kitűnteti.</p>
<p>Woronzoff Erzsébet többre is gondolt.</p>
<p>Miért ne történhetnék meg az, hogy Katalint és fiát egy reggelen
épen úgy kiragadják ágyából, mint kiragadták Annát és Ivánt, a
négyhónapos csecsemő czárt, s eltegyék őket örök fogságra épen úgy,
mint eltették azokat, s akkor a megürült széken miért ne ülhetne
Woronzoff Alexandrowna Erzsébet, s miért ne viselhetné Katalin
levert koronáját?</p>
<p>Mióta Péter Woronzoff Erzsébethez közel állt, csodákat tudott
meg, a mikről azelőtt fogalma sem volt. A kegyencznő elmondta
előtte, hogy mit tud a világ neje és Soltikoff felől? Az ilyen
felfedezéseket rendesen a férj szokta megtudni legutoljára, s mi
még rendesebb, egy új kegyencznő által, mert más mit is háborgatná
vele?</p>
<p>A hidegség annál zordonabb lett a férj és feleség között;
készült éjszaki hózivatarrá válni.</p>
<p>Daskoff herczegnő Woronzoff Erzsébetnek testvére volt, Katalin
nagyherczegnőnek pedig udvarhölgye.</p>
<p>Hogy e két nő egymással addig fog harczolni, a míg az egyik
elbukott, az bizonyos; az a kérdés, hogy a harmadik <span class=
"pagenum"><a name="Page_29" id="Page_29">-29-</a></span> melyiknek
fog segíteni, a testvérnek-e, vagy az úrnőnek?</p>
<p>Erre sem nehéz a felelet: a testvérnek – nem.</p>
<p>Egy napon Daskoff herczegnő arra a meglepetésre jutott, hogy a
mint Katalinhoz belépett, a nagyherczegnő dalolt! A búskomoly
hölgy, a kit már lélekkórosnak hittek, egy vidám lengyel dalt
énekelt zongorája mellett, mely hangszer még akkor nem volt minden
kerekesrokka helyettesítője, mint most.</p>
<p>Daskoffné elbámulva állt meg az ajtóban.</p>
<p>A nagyherczegnő észrevette udvarhölgye csodálkozását, s azzal
felugrott helyéről, kaczagva eléje szaladt, nyakába borult s
kényszeríté maga mellé ülni a pianóhoz, s azt akarta, hogy tanulja
meg ő is azt a szép mazurkát.</p>
<p>– Ejh, be gyönyörű dalt tud fenséged! valjon hol vette ezt?</p>
<p>– Most tanultam! szólt vígan Katalin.</p>
<p>– Kitől? és hol?</p>
<p>– Csitt. Ez nem elmondani való. Ogre megharagudhatnék érte.</p>
<p>Ogrenek hítták egymás között a nagyherczeget.</p>
<p>– Talán a szép lengyel?</p>
<p>– Csitt. Én nem szóltam semmit.</p>
<p>– Én sem szóltam semmit. Pedig jó volna, ha mindenikünk
elmondaná, a mit tud. Én például tudok valamit Poniatovszkyról, s
elmondom azt, ha fenséged is elmondja nekem, a mit felőle tud.</p>
<p>– Attól függ, hogy mit tud ön?</p>
<p>– Én azt tudom, hogy a nagyherczeg parancsolatjára el akarják őt
távolítani az udvartól.</p>
<p>Most már nem volt szükség elmondani Katalinnak, hogy hát ő mit
tud Poniatovszky felől? Villámokat szóró szemei, indulattól lihegő
keble, haragtól égő homloka elbeszélték azt eléggé; felugrott
helyéről s dühösen, mint egy sértett nőoroszlán, járkált végig
teremén. <span class="pagenum"><a name="Page_30" id=
"Page_30">-30-</a></span></p>
<p>Daskoffné hagyta őt elébb átkeserülni, azután beszélt
tovább.</p>
<p>– Ha fenséged parancsolná, én meg tudnám azt akadályozni.</p>
<p>– Hogyan? kérdé Katalin, ki önuralmát nem tudta többé
visszanyerni. Lehet-e valakinek elküldetését az udvartól
meggátolni, ha zsarnokaim úgy akarják? nem elűzték-e tőlem anyámat,
nem küldte-e el a czárnő legjobb barátnéját, csak azért, hogy nekem
senkim se legyen?</p>
<p>– Szerencsére nem csak a rokonok között vannak fenségednek igaz
hívei. És úgy gondolom, hogy Poniatovszky azon percz óta, midőn
fenséged először szót váltott vele, két egymást ellenőrző
cselszövény hálója közé került. Az egyik itt akarja őt fogni, a
másik el akarja őt vonni innen. De «mi» hatalmasabbak vagyunk.
Bestucheff föltétlen híve fölségednek.</p>
<p>– De mit tehet ő a czárnő ellen?</p>
<p>– Mások által sokat. Bestucheff izent a varsói udvarhoz, hogy
Poniatovszkyt nevezzék ki Lengyelország nagykövetéül
Szentpétervárra.</p>
<p>– Ah?</p>
<p>– És ez már megtörtént. Poniatovszky ezentúl Lengyelországot
fogja képviselni az orosz udvarnál s mint ilyent sem kiutasítás,
sem Szibériába küldés által nem lehet többé eltávolítani.</p>
<p>Katalint, ha előbbi haragja csak tízszer árulá el, mostani öröme
elárulta százszor. Össze-vissza csókolá Daskoffnét, ki ily eszes
fordulattal tudott úrnője szívügyébe belejátszani.</p>
<p>– És már most tanítson meg fönséged arra a szép lengyel
dalra.</p>
<p>Katalin jó kedve a kicsapongásig ment, mint szokott
búskomorságra hajló kedélyeknél lenni. Mikor már a nő élvez, akkor
örömével el tud hallgatni. Különös ital az a szerelem. Ez akkor
adja a mámort, míg nem élvezéd, s kijózanít, ha elteltél vele.
<span class="pagenum"><a name="Page_31" id=
"Page_31">-31-</a></span></p>
<p>– Mától fogva lengyel ruhában fogok járni, lengyel színeket
viselek, minden lengyel lesz rajtam és körülem, szólt Katalin forró
szíve mámorában.</p>
<p>A kedves lengyelek!</p>
<p>Mint a história rebesgeti, Katalin czárnő korában nagyon
különösen hálálta meg e szíves szolgálatot – a kedves
lengyeleknek.</p>
<p class="center">* * *</p>
<p>A nagyherczegnek kedvese volt, tehát most már mindent megtudott,
a mit felesége vét ellene; azt is nagyon hamar megtudta, hogy
Poniatovszky Szentpétervárott nemcsak a lengyel királyt képviseli,
hanem az orosz nagyherczeget is.</p>
<p>Péter leskelődhetett a nagyherczegnő után.</p>
<p>Semmi kétsége nem volt a felől, hogy az ifjú lengyel a
nagyherczegnő kegyencze, csak hogy nem voltak rá bizonyítékai.</p>
<p>Katalin ritkán ment ki a palotából, ha kiment, minden lépése
ellenőrizve volt; hozzá pedig nem járt Poniatovszky.</p>
<p>A lengyel követ feltünő egyéniség volt; büszke, elegáns
tünemény, száz lépésről meg lehetett rajta ismerni a nemes embert;
délczeg járását, kevély fejhordozását minden udvari cseléd ismeré
már; ilyen alaknak nem lehete észrevétlenül keresztül siklani a
fejedelmi palota csarnokain.</p>
<p>Nem is járt Katalinhoz semmiféle férfi, csak épen az egy udvari
szabó, a kinek természetesen minden nap el kelle mennie a
nagyherczegnőhöz, ki, ha a fényűzést még nem is, de a jó ízlést
szerette, s bár nem pompás, de új ruhát viselt magán minden nap, s
aztán azt ismét tudjuk, hogy a szabóknak a szép hölgyeknél, még ha
fejedelemnők is, oly kiváltságos szabadalmaik vannak, milyenekre
más halandó ember nem tarthat számot. Ők megbizott benső barátok,
kikkel titokban susogni lehet, kiknek joguk van a delnők öltöző
teremébe hatolhatni, öltözetük kezdeményeit <span class=
"pagenum"><a name="Page_32" id="Page_32">-32-</a></span>
szemlélhetni, más emberekre nézve magasan tiltott részletekbe
bocsátkozni, s ebben bizonyára senki sem botránkozhatik meg,
legalább még ekkorig olyan bohó férjnek nem hallotta a világ hírét,
a ki féltő dühbe jött volna azon, hogy egy idegen férfi ifjú
nejének leleplezett vállára teszi egyik kezét, a másikat meg a
csípőjére s úgy vesz mértéket egy vállfűzős derékhoz.</p>
<p>Hanem hát hogy ez se hiányozzék, Péter nagyherczeg volt az első
férfi, a kinek az a nyugtalan ötlete támadt, hogy meg kellene
vizsgálni, mi joguk van a szabóknak e benső viszonyhoz a más
feleségével?</p>
<p>Egy napon kiválasztott testőr-tisztei közül egy hat láb magas
ukraniai példányt s azt mondá neki:</p>
<p>– Tsitserkoff, eredj, állj őrt a palotakert ajtajában, s mikor
be fog rajta lépni a nagyherczegnő udvari szabója, állítsd meg.
Ráismerhetsz, francziásan van öltözve, tarka gyapotbársony kabátban
és kard nélkül, rózsaszín harisnyát visel, mire a szabók kevélyek.
Szólítsd fel, hogy jőjjön hozzám rögtön, én is akarok neki valami
megbízást adni – a grófné számára. Ha vonakodik hivásodra eljönni,
fogd nyakon és hozd el.</p>
<p>Tsitserkoff helyt állt a megbizásnak; bevárta a leírt alakot, ki
mélyen szemébe nyomott háromszegletű suta kalappal fején,
alázatosan hetyke járással, s félig urias, félig ügyetlen
könyökhordozással, mint ki útjáról nagyon bizonyos, közeledett a
palotakerten keresztül a nagyherczegnő lakosztályába vezető bejárat
felé.</p>
<p>– Megállj! kiálta útját állva Tsitserkoff. Hová mégy?</p>
<p>– A nagyherczegnő ő fenségéhez, felelt szolgálatkész hangon a
megszólított; én vagyok ő fenségének az udvari szabója.</p>
<p>– Tudom. Hát csak most ne menj oda, hanem gyere velem.</p>
<p>– Nem lehet, kérem alássan, szabódék a megtámadott, ő fensége
parancsolt expresse velem, s az mindennél elébb való. <span class=
"pagenum"><a name="Page_33" id="Page_33">-33-</a></span></p>
<p>– Bangó! A nagyherczegnőnél még van valaki előbb való is a
kastélyban, a nagyherczeg. Ő fensége hivat magához; dolgot akar
adni.</p>
<p>– Merci monsieur; én csak szoknyákat varrok, s azt talán a
főherczeg nem visel.</p>
<p>– Visel, nem visel, arra neked semmi gondod, ha én mondom, hogy
gyere, hát gyere.</p>
<p>– Azt határozottan mondhatom, hogy én egyenruhákat nem tudok
varrni.</p>
<p>– Azt is kell tudnod, ha parancsolják; egyébiránt szoknyát fogsz
varrni, még pedig pompásat, Woronzoff herczegnő számára.</p>
<p>A monsieur tailleur e szónál sarkára állt.</p>
<p>– Micsoda? Én Woronzoff herczegnő számára dolgozzam? Én! Katalin
fejedelemnő udvari szabója? Jamais!</p>
<p>Azzal megfordult sarkán s kezdte ott hagyni Tsitserkoffot.</p>
<p>– Hallod-e, szabó, ne tréfálj, szólt a testőróriás, jőjj velem,
míg szép szerével jöhetsz.</p>
<p>– Most nem érek rá.</p>
<p>– Tehát nem jösz? kérdé Tsitserkoff s elkezdé zsebkendőjét
összecsavargatni.</p>
<p>– Adieu!</p>
<p>Arra Tsitserkoff utána ugrott, egy lépéssel utolérte, a
zsebkendőjéből csinált hurkot nyakába vetette, s brutalis erővel
megragadva, minden ellenkezés daczára odahurczolta a nagyherczeg
elé.</p>
<p>– Itt van az átkozott szabó.</p>
<p>A szabó azonban már akkor nem volt szabó, hanem dühös oroszlán,
ki elégtételt követelt a népjog nevében, mely Lengyelország
képviselőjének személyében ily durván megsértetett.</p>
<p>Az a szabó volt Poniatovszky.</p>
<p>A nagyherczeg meglepetést színlelt. Meg nem foghatta, hogy
történhetett e balfogás testőrtisztje részéről, kit ott
<span class="pagenum"><a name="Page_34" id=
"Page_34">-34-</a></span> satyrikus komolysággal lepirongatott,
hogy nem tud egy szabót megkülönböztetni egy gavallértól; a követ
úrnak pedig tanácsolá, hogy máskor ne járjon ily túlságos
egyszerűen öltözve, mert így a cselédek könnyen összetéveszthetik a
nagyherczegnő udvari szabójával.</p>
<p>Poniatovszky nem is kért, nem is adott több magyarázatot.</p>
<p>Mikor Katalinnal találkozott, még látható volt fehér nyakán a
durva erőszak nyoma, mit a hurok hagyott maga után.</p>
<p>És talán ez volt az, a mit Katalin a nagyherczeg adósságai közé
a visszafizetendők rovatába felírt.</p>
<p>Ez a véres hurokszorítás.</p>
<p class="center">* * *</p>
<p>A mely napon Péter udvaronczai nyomán elterjedt az udvari szabó
tréfás qui pro quojának adomája az udvarnál, Bestucheff
burnót-döböze is megtette a magáét.</p>
<p>Az államügyér látta, hogy a harcz már megkezdődött, mely csak az
egyik fél bukásával fog végződhetni.</p>
<p>Péter nyomában volt neje új cselszövényének, s a czárnő könnyen
ingerelhető volt az ilyen hírekkel.</p>
<p>Bestucheff burnótszelenczéje a következő napokra ez utasítást
adta ki:</p>
<p>«A nagyherczeg iszákossá lett; kábító italokkal vesztegeti
egészségét; nem tekint sem helyet, sem időt, hogy e kárhozatos
szenvedélyének kielégítést szerezzen! – Add tovább.»</p>
<p>Két nap mulva el volt terjedve a hír, mindenki beszélte
illustrálva, adatokkal bizonyította, hogy Péter mennyire
beleszeretett az orosz égetett italokba, soha se lehet teljesen
számítani rá amiatt, hogy az ember nem tudhatja, milyen lelki
állapotban fogja találni.</p>
<p class="center">* * *</p>
<p><span class="pagenum"><a name="Page_35" id=
"Page_35">-35-</a></span></p>
<p>A nagyherczeg igen rosszul tanulta ismerni a nőket, különösen
rosszul pedig saját nejét.</p>
<p>Azt hivé, hogy a kényes természetű felfedezés óta egészen kezébe
adta a sors e büszke asszonyt, kitől az ideig úgy félt, ki reá oly
varázst gyakorolt, midőn szerette – és midőn gyűlölte.</p>
<p>Használni akarta helyzete előnyét.</p>
<p>Csak úgy vadászköntösbe öltözve, a hogy a hajháról hazatért,
melyre Poniatovszky tréfás elfogatása után még elég időt talált
elmenni, felkeresé a nagyherczegnő lakosztályát s annyira vitte a
bátorságot, hogy Katalin előtt végig mert dűlni a nyugágyon.</p>
<p>Az a szándéka volt, hogy majd kínzó lassúsággal fogja a lesujtó
eseményt apródonkint előadni, hogy Katalint lassú tűzön pirítja
meg, hogy tétova repeső menekülési vágyaiban gyönyörködni fog.</p>
<p>Nagy meglepetés várt reá.</p>
<p>A félénk, lealázott nő helyett egy felingerelt furiával
találkozott. A nagyherczegnő féket vesztett szenvedélylyel rohant
eléje, s a mitől a nagyherczeg azt várta, hogy sok tagadás után meg
fogja alázni az elvitázhatlan ténynyel, épen azon kezdte
Katalin.</p>
<p>– Uram! szólt merészen megállva a nagyherczeg előtt, ön ma a
lengyel nagykövetet szántszándékos erőszakkal meggyaláztatá. A
nagykövet az én parancsomra jött ide és én vártam reá. Mi rám nézve
a nagykövet? megmondom azt. Ő azon férfi, ki nekem azon hű
tanácscsal, azon vigaszszal, azon ragaszkodással szolgál, a mit ön,
törvény szerinti férjem, egy méltatlan kegynőre veszteget. Nekem
csak azon jogokat adta az oltár, a törvény, a miket önnek, s ha ön
büszke tud arra lenni, hogy férj, az én büszkeségem sem kisebb
arra, hogy hitves vagyok. Én látom, érzem, siratom a szégyent, a
mivel ön minden nap tetéz, de hallgatok róla; s ön elég esztelen, a
szégyent, mely megtorlásul az ön arczára visszaszáll, a világ előtt
dobra ütni. Ön meggyalázta önmagát, mert most az egész világ
<span class="pagenum"><a name="Page_36" id=
"Page_36">-36-</a></span> tudja azt, hogy Poniatovszky rám nézve
az, a mi ön nem lesz soha!</p>
<p>A nagyherczeg hüledezve állt fel e szóra helyéből. Ha az égből a
mély tengerbe hullott volna, jobban el nem lehete kábulnia a
meglepetéstől.</p>
<p>– És most, ha férfi ön, azok után, a miket tőlem hallott, húzzon
kardot és öljön meg.</p>
<p>Katalin hátat fordított férjének.</p>
<p>A nagyherczeg pedig nem húzott kardot és nem ölte meg nejét,
hanem a nélkül, hogy egy szót szólt volna hozzá, eltávozott.</p>
<p>A férfi, ki az egész orosz birodalomban a legjobb vívó volt, ki
nevetve szokott vívni három ellenfél ellen egyszerre hegyes
karddal, nem talált egyetlen ripostvágást a nő ellenében.</p>
<p>Mit tegyen egy férfi, ha egy nővel kell tusára szállnia?</p>
<p>Nővel csak nő tud megvívni.</p>
<p>Péter azt gondolá, hogy Katalinnal méltó ellenfél gyanánt
egyedül nagynénjét állíthatja szembe: – a czárnőt.</p>
<p>A mint nejét elhagyá, kocsijába fogatott s hajtatott
Szentpétervárra.</p>
<p>Ott pedig vártak reá.</p>
<p>A czárnő fölöttébb kegyes volt; azt úgy intézte Bestucheff. A
mint Péter bejelenteté, hogy nagynénjével szólni akar, a czárnő
tudatá vele, miszerint azon szerencsében részesülend, hogy vele fog
ebédelhetni.</p>
<p>A czárnőt már ekkor, mint a tavaszszal kibuvó kökörcsin, úgy
lepte körül minden lépten-nyomon az a mendemonda, hogy Péter a
trónörökös a beszámíthatlanságig el van sülyedve egy undok
szenvedélybe, mely legrútabb minden emberi bűn között, mert állattá
aljasít: a részegeskedés.</p>
<p>Erzsébet meg akarta kisérteni, való-e, a mit az udvari közhír
beszél?</p>
<p>Nem volt más az ebédnél jelen, csupán a czárnő, a nagyherczeg és
a czárnő benső udvarhölgyeinek egyike, <span class=
"pagenum"><a name="Page_37" id="Page_37">-37-</a></span> Szemenovna
Mária, ugyanaz a hölgy, a kivel Péternek az első menuettet kellett
volna tánczolnia menyegzője vigalmán.</p>
<p>A czárnő maga is szerette az édes italokat; de nagy lelki
akarattal birt azoknak élvezetéről olyankor lemondani, midőn
valakit mást akart a bor befolyása alatti állapotában
tanulmányozni. Még atyjától tanulta ezt, ki azokat, kire
gyanakodott, asztalához ülteté, s a mit azok mámortól megoldott
nyelvvel kibeszéltek, ő hideg józan fővel naplójába jegyzé, s midőn
eljött az idő, fejükre olvasta a részegen kimondott szavakat.</p>
<p>Az ebéd vége felé, midőn a franczia borokat hozták, szokása volt
Erzsébetnek fölkelni az asztaltól, s a többieket, kik még ott
ültek, azzal nyugtatni meg, hogy nemsokára visszatér, addig
folytassák a lakomát.</p>
<p>Ilyenformán azok messze elhagyták őt, s midőn Erzsébet
visszatért, józan távolból szemlélheté a bor tengerén messze
elvitorlázottakat.</p>
<p>Ezúttal is Péter és az udvarhölgy egyedül maradtak az asztalnál
a czárnő eltávozása után.</p>
<p>Szemenovna Mária egyike volt Bestucheff burnótszelenczéje
szövetségeseinek.</p>
<p>A ravasz udvarhölgy egy palaczk franczia pezsgőbe, melylyel a
nagyherczeg poharát megtölté, egy csipetnyi spanyol burnótot
vegyített. A krónika szerint e por rögtöni kábító erőt kölcsönöz a
bornak, mely az eszméletet egyszerre elhomályosítja.</p>
<p>Midőn a czárnő az asztalhoz visszatért, már akkor unokaöcscsét
oly körülirhatatlan állapotban találta, melynek az udvariasság
nevet adni nem enged.</p>
<p>A nagyherczeg, hasonló állapotban levők szokása szerint, önmaga
legkevésbbé vette észre, hogy vele valami rendkivüli történt;
elkezdett nagynénje előtt nejéről beszélni, meg Poniatovszkyról; de
az oly összefüggés nélküli zagyva habarék volt, hogy dolgot adott
volna valamit megérteni belőle; végül aztán sírni kezdett, s a
czárnő <span class="pagenum"><a name="Page_38" id=
"Page_38">-38-</a></span> lábaihoz rogyott, a honnan végre nem is
tudott felkelni.</p>
<p>Erzsébet undorral és megvetéssel hagyta őt ott, meggyőződve
felőle, hogy egy méltatlan emberrel van dolga, ki ily fontos
összejövetelnél sem tud parancsolni szenvedélyének, a minek alapja
a puszta testi szomj.</p>
<p>A nagyherczeg, természetesen, mire felocsúdott, semmit sem
tudott azokból, a mik vele nagynénje jelenlétében történtek; s
azután erősen csodálkozhatott a felett, vajjon mi oka lehet a
czárnőnek, hogy őt többé el ne fogadja, s semmi bizalmas
kihallgatásra időt ne engedjen.</p>
<p class="center">* * *</p>
<p>E közben Erzsébet czárnő veszélyes beteg lett; Robbe, az udvari
orvos titokban megsúgá Bestucheffnek, hogy ez utolsó betegsége a
czárnőnek, a melynek vége halál.</p>
<p>Sietni kellett a megkezdett munkával.</p>
<p>E nagy munka vége volt egy haldokló akaratát jobbra, vagy balra
dönteni.</p>
<p>Bestucheff pártja jól elrendezé a szinpadot; jelenés jelenésbe
vágott, mindenki ismerte végszavát és játszott súgó nélkül.</p>
<p>A czárnő betegágyához csak azoknak volt szabad közeledni, a kik
hozzá éltében legközelebb álltak. Meg volt hagyva, hogy a
nagyherczeg és nagyherczegnő minden órában bemehetnek hozzá, az
orvos és Bestucheff egyszerű bejelentés után, két személynek pedig
épen mindig oldala mellett kellett maradnia; az egyik volt az
udvarhölgy Szemenovna Mária, a másik a régi kegyencz, Razumovszky
Fedor.</p>
<p>Most már Razumovszky ősz ember volt; hosszú sora egymás után
következő neveknek választá el őt az első boldog napok emlékétől,
de az mind nem törülte ki őt a czárnő emlékéből.</p>
<p>A mily töredelmesen imádta bebalzsamozott jegyese hulláját, oly
kegyelettel tartá első kegyenczét, kinek emlékét <span class=
"pagenum"><a name="Page_39" id="Page_39">-39-</a></span> annyi ifju
üde boldogság balzsama tartá elenyészhetetlen.</p>
<p>A czárnő nagy kábulásban szenvedett, meglepte az álomkór, csak
erős izgatások hatottak még rá, a mik új életre birták
fölrázni.</p>
<p>Néha ébredni látszott s olyankor halkan kérdezé:</p>
<p>– Itt volt-e Péter? itt volt-e Katalin?</p>
<p>Szemenovna aztán felelt rá, hogy Katalin épen most távozott el;
itt ült és sírt sokáig. Mutatta a kendőt is, a mit ott
felejtett.</p>
<p>– Hát Péter?</p>
<p>– Ő Oranienbaumban vadászik.</p>
<p>A czárnő ilyenkor sebesebben kezde lélekzeni: a vér szivének
tódult. Gyilkolta a hálátlanság, a mivel a nagyherczeg iránta
viseltetik, kinek ő koronáját szánta.</p>
<p>Annyiszor suttogták már fülébe, annyira telebeszélték lelkét,
hogy Péter nem érdemes a czárok trónjára, hogy egy tollvonás kell
csak, a mely őt azzá tegye, a mi semmi sem más, mint egy czárnőnek
férje, a ki maga nem czár.</p>
<p>Ez volt Bestucheff pártjának legfőbb czélja.</p>
<p>Erzsébet minden vádat hallott mindennap unokaöcscse ellen; hogy
gyáva, hogy dobzódó, iszákos, hogy az orosz vallást megveti,
kigúnyolja, hogy idegen műveltséget, külföldi szokásokat akar
Oroszországba behozni, hogy a parasztokkal, kozákokkal szövetkezik
az orosz főnemesség ellen; hogy nagynénjét nem tiszteli, még
halálos betegségében sem látogatja meg; – de még mind nem ez volt
legfőbb bűne Erzsébet előtt, mely ingadozóvá tette első lépését a
trón felé; hanem az, hogy a porosz királynak, Frigyesnek, oly
határozottan kimondott híve volt Péter. Mikor még a szertartásoknál
is porosz egyenruhát hordott.</p>
<p>És Erzsébet épen akkor háborut viselt Frigyessel, kit az utókor
a Nagy melléknévvel ruháza fel. Már halálához közel volt a czárnő,
midőn a hír érkezett, hogy Apraxin tábornok Gross-Jägersdorfnál
tönkre verte a poroszokat s ez a hír új életre villanyozta, ez
meghosszabbítá napjait; <span class="pagenum"><a name="Page_40" id=
"Page_40">-40-</a></span> lelke új küzdelemre talált, s tovább
várta a világ eseményeit, a mikben egyedül élt még.</p>
<p>Ilyenkor aztán minden eszméje azon aggodalomra vezette vissza,
hogy a mint ő szemeit lehunyja, a porosz királyt bálványozó utód
minden diadala koszoruját szét fogja tépni s az orosz fegyverek
dicsőségét behomályosítja gyalázatos békekötéssel.</p>
<p>A főorvos sugalmazása szerint a czárnőnek két napon túl semmi
emberi tudomány nem nyujthatta már életét; csak negyvennyolcz óra
még, a mely alatt tenni, merni, végezni kell.</p>
<p>Bestucheff sietett úgy intézkedni.</p>
<p>Ha a czárnő nem volna rávehető, hogy Pétert kizárja a
trónöröködésből s helyette Katalin fejére tegye a koronát, azon
esetről is gondoskodva volt.</p>
<p>A hadseregből mindazon csapatok és főtisztek, a kik Bestucheff
hívei voltak, Szentpétervárra lőnek rendelve, hogy a mint a czárnő
meghal, Bestucheff a fegyveres hatalommal kezében, kikiáltsa
Katalint czárnőnek.</p>
<p>Leghívebb bajnoka volt e ligának épen Apraxin tábornok, a
grossjägersdorfi győző, s ugyanazt hadserege, melyet
diadalról-diadalra vezetett, annyira bálványozta, hogy tűzön-vizen
keresztül, bárhová követte volna.</p>
<p>Bestucheff tehát, a mint a czárnő közel halála bizonyos volt,
hirtelen futárt küldött Apraxin után, meghagyva neki, hogy rögtön
forduljon vissza s egész hadseregével iparkodjék minél előbb ott
teremni Szentpéterváron.</p>
<p>Az egész világ bámult rajta, hogy egy győzelmes hadsereg,
legnagyobb diadala után egyszerre megfordul, s mintha ő volna a
vert fél, szapora léptekben siet saját hazája földére vissza.</p>
<p>Apraxin tábornoknak épen akkorra kelle megérkeznie
Szentpétervárra, mikor Erzsébet czárnő ki lesz terítve a
díszravatalon.</p>
<p>Az orvosi tudomány jól kiszámította azt: meddig tart az olaj,
meddig ég a kanócz, mikor fog utolsót lobbanni <span class=
"pagenum"><a name="Page_41" id="Page_41">-41-</a></span> a láng? Az
udvari orvos az órára is fogadni mert, melyben Erzsébet utolsót fog
lehelni.</p>
<p>Sietni kellett.</p>
<p>A megszámlált napok utolsóelőttién egyedül volt az udvarhölgy és
Razumovszky a beteg ágya mellett.</p>
<p>A czárnőnek az utóbbi napokban az a különös kivánsága volt, hogy
Razumovszky vegye kezébe azt a balalajkát, a mivel egykor, mint
vándorló muzsik Szentpétervár utczáin, énekelve, zenézve kenyerét
kereste, míg éneke a czárnő figyelmét magára vonta, s lett a
paraszt énekesből gróf és hetmán, a czárnő kegyencze, s titokban
megesküdt férje.</p>
<p>A czárnő azt kivánta tőle, hogy énekelje el neki azon szép ukrán
népdalokat, miket egykor az ifjutól oly gyönyörködve
hallgatott.</p>
<p>Razumovszky engedelmeskedék.</p>
<p>Előkereste bársonyos tokjából a gyöngyházzal kirakott hangszert,
s oda ülve a czárnő fekhelyének lábához, elkezde előtte énekelni
rezgő, töredezett hangon, kopasz fejét az ágy oszlopához nyugtatva.
A czárnő elmerengett rajta: mikor még ez a hang olyan csengésü
volt, mint a távoli harangszó, s mikor még e kopasz főről két felé
omlottak a hosszú szőke fürtök!</p>
<p>E rezgő hang, e kopasz homlok most legkedvesebb volt a czárnő
előtt, mindazok közt, a mik utána élve itt maradnak.</p>
<p>Egyszerre a rég nem használt hangszerről egy húr lepattant.</p>
<p>A czárnő összeborzadt.</p>
<p>– Fedor, ez a húr egyikünk halálát jelenti.</p>
<p>– Vagy talán mind a kettőnkét; viszonzá Razumovszky
szomoruan.</p>
<p>A czárnőnek tetszett ez a mondás. Hizelgett neki.</p>
<p>– Oh Fedor, te még nem vagy elhíva a halálra.</p>
<p>– Vannak, kiket a halálra nem hívnak, hanem küldenek.
<span class="pagenum"><a name="Page_42" id=
"Page_42">-42-</a></span></p>
<p>Erzsébet összeránczolá homlokát. Eszméit összpontosulni
kényszeríté, hogy valamit megértsen, a mit sejteni is nehéz.</p>
<p>– Téged, Fedor? ki küldene téged a halálra?</p>
<p>– Az, a kinek nem tetszik, hogy élek.</p>
<p>A czárnő úgy tett, mint a ki hirtelen kitalált valamit.</p>
<p>– Te Péter ellen akarsz valamit mondani. Mindig rosszat
beszéltek róla előttem. Minek rágalmazod őt te Fedor? Nem viseled-e
most is az órát, mit születésed napján ajándékozott neked?</p>
<p>– Viselem, szólt Razumovszky s kivonva óráját oldalzsebéből, oda
nyujtá azt a czárnőnek. Fölséged hallott ez óráról beszélni? Nézze
meg az elmés jelvényt, mely lapjára van zománczozva.</p>
<p>A czárnő fölsikoltott, midőn azt meglátta, s kiejté kezéből az
órát.</p>
<p>Annak hátlapjára zománczczal és drágakövekkel egy halálfej volt
kirakva, fölötte egy véres bárd, alatta Razumovszky kettétört
czímere s két «M» betü: «Memento mori».</p>
<p>A nagyherczeg gondatlan elmésséggel e fenyegető ajándékot küldé
a vén kegyencz születésnapja ajándékául, kit főfő ellenségének
ismert.</p>
<p>Woronzoff Erzsébet tanácsolá neki e kegyetlen tréfát, s ez elég
rossz tanács volt tőle.</p>
<p>A czárnő minden tagját ellenállhatlan reszketés fogá el. Csak
hebegve tudott szavakhoz jutni:</p>
<p>– Téged – Fedor – megöletni. – Nem, nem engedem. – Ne félj, –
még élek – még oltalmazlak. – Eredj – a kanczellárt – hívjad –
rögtön. – Jőjenek – a miniszterek mindjárt, – azonnal, – még ma, –
még ma, – határozok – koronám felől. – Siess.</p>
<p>Razumovszky sietett a parancsot teljesíteni. Ez eszköz a
végzetes órával utoljára volt tartogatva; semmi kétség, hogy úgy
kellett hatnia, a hogy hatott. A czárnő ki fogja zárni a
trónörökösödésből a nagyherczeget. <span class="pagenum"><a name=
"Page_43" id="Page_43">-43-</a></span></p>
<p>Razumovszky a legnagyobb fölindulásban hagyta el Erzsébetet.</p>
<p>Az orvos nézete szerint minden erősebb indulatroham képes volt
Erzsébet életerejét újra föllobbantani, bárha ugyanaz halálát annál
jobban sietteté; de ez által olyan világos perczei keletkeztek,
mikben egész lélekuralmát visszanyerte s képes volt minden
messzeható intézkedésre.</p>
<p>Razumovszky rögtön sietett párthiveit összegyűjteni. A
kanczellár be akarta várni, míg valamennyien együtt lesznek, s az a
nehány órai halogatás nagyon végzetessé vált mind rá, mind egész
pártjára nézve.</p>
<p>A beteg czárnő azalatt egyedül maradt udvarhölgyével.</p>
<p>Szemenovna Mária már ekkor hat nap egymás után nem feküdt
ágyban, s e napra Suboff Johanna volt rendelve helyébe, hogy őt egy
éjszakára fölváltsa.</p>
<p>Johanna pedig azok közé tartozott, a kik Péter hívei voltak.</p>
<p>Neki volt egyedül bátorsága egyszer megmondani a czárnőnek, hogy
ha a nagyherczeget semmi államtanácskozmányba meg nem hivják, úgy
annak nem lesz módjában az országlás tudományát elsajátítani, mire
a czárnő hevesen azt mondá neki: «Johanna, tudod-e, merre fekszik
Szibéria?»</p>
<p>Ez a Johanna maradt egyedül Erzsébet mellett.</p>
<p>Erzsébet izgatott agya e lélekküzdelmes órában látásokat teremte
lángoló képzelme előtt; rég elfeledett, talán el is temetett alakok
jöttek-mentek ágya körül. Egyszer úgy tetszék neki, mintha e sok
föld felett járó alak között unokaöcscsét is megpillantaná, a
trónörököst.</p>
<p>Péter alakját látta maga előtt, a mint az ágya előtt megjelent s
szomoruan összetéve kezeit, megállt nagynénje előtt és merően
nézett szemébe.</p>
<p>A látvány arcza lassankint ellágyulni kezdett, szemei csendesen
megteltek könynyel, végre térdeire roskadt az ágy előtt, s tépett
arczát az ágy függönyeibe rejtve, elkezde keserüen zokogni.
<span class="pagenum"><a name="Page_44" id=
"Page_44">-44-</a></span></p>
<p>A beteg czárnő kinyujtá kezét a zokogó alak után, hogy
meggyőződjék felőle, vajjon valóban élő lény-e az, vagy csak
hagymázalkotta agyrém?</p>
<p>Kinyujtott keze egy élő alak kezével érintkezett.</p>
<p>Érzé, hogy a tünemény, melyet érinte, kezeit forró csókjaival
halmozza el.</p>
<p>– Te vagy itt, Péter?</p>
<p>A zokogó hang felelt:</p>
<p>– Nagynéném, bizony én vagyok.</p>
<p>– Eljöttél végre hozzám?</p>
<p>– Nem mertem eddig jönni, haragod miatt; de ma azt gondolám,
hogy a mikor halálos ellenségeddel kibékültél, velem sem tartasz
többé haragot.</p>
<p>– Minő halálos ellenségről szólsz, Péter? kérdé ziláltan a
beteg: a föld alatt valót érted-e? – Még nem gyóntam meg.</p>
<p>– Nem azt, hanem a föld felett valót, a porosz királyt, a kivel
kibékültél.</p>
<p>E szóra egyszerre magához tért a haldokló.</p>
<p>A düh, a rezzenés, az emberi dölyf átfutotta minden idegét.
Felemelkedett könyökére.</p>
<p>– Mit mondtál? Én? kibékültem a porosz királylyal? Ki mondta
neked azt? Hazudott!</p>
<p>– Néném, a tények nem hazudnak. Apraxin a grossjägersdorfi
győző, egész seregével visszafordult, megtért s tizenhárom
verstnyire van Szentpétervártól. Ez a béke.</p>
<p>Erzsébet arcza a dühtől lángolt: homlokán a kerek vörös foltok
jelezék kitörő haragját.</p>
<p>– Ki tette ezt? Ki rendelte ezt így?</p>
<p>Péter még mindig a legnagyobb nyugalommal beszélt:</p>
<p>– Úgy hiszi mindenki, hogy parancsodra cselekvék így Bestucheff,
az államkanczellár: az ő rendeletei folytán tért vissza
Apraxin.</p>
<p>– Bestucheff! kiálta fel hangosan Erzsébet, meghazudtolva
indulaterejével azokat, a kik őt haldoklónak hirdették. Bestucheff!
Jaj az árulónak! – Johanna! Kiáltsd <span class="pagenum"><a name=
"Page_45" id="Page_45">-45-</a></span> udvarhölgyeimet.
Öltöztessenek föl; nem akarok meghalni. Még ma nem. Csak azért sem.
Előbb rettenetes itéletet tartok. Mind azokon, a kik koporsóm
fölött el akarták árulni az országot; látni fogják, hogy még eléggé
élek arra, hogy összezúzzam őket. Péter segíts fölkelnem. Segíts
állva maradnom. A te fejedbe megy a játék és az én koronámba. Ha én
ingadozom, leesik mind a kettő. – Öltöztessetek föl!</p>
<p>A haldokló czárnő fölkelt ágyából, s a kiáltozására összefutott
udvarhölgyek bámulva látták, hogy a már elsiratott alak maga
erejétől egyenesen tud állani, hogy hangja meghazudtolja
végkimerülését s szemeinek villámló tüze gunyt űz a halálból.</p>
<p>– Meg fogják érezni ők, hogy az én kezem mekkorát tud még
ütni!</p>
<p class="center">* * *</p>
<p>A czárnő azt parancsolá unokaöcscsének, hogy hozza magával
nehány meghitt emberét s azok vele együtt várakozzanak a mellék
teremben – fölfegyverkezve.</p>
<p>A nagyherczeg eltávozott s nemsokára ismét visszatért, Broktorf
korlátnokával, ki magával hozta Bestucheffnek Apraxin tábornokhoz
irt visszahivó levelét, a mit maga Apraxin adott át önigazolásul a
nagyherczeg követének.</p>
<p>Erzsébet már akkor nem feküdt ágyában; hálóköntösébe öltözve a
kandalló előtt ült. Nem látszott rajta a halál színe.</p>
<p>A levelet átvéve, kiküldé szobájából a herczeget és korlátnokát,
azt mondva, hogy majd ha szüksége lesz rájuk, hivatni fogja
őket.</p>
<p>Éjfél után két órát ütöttek a palota álló órái, midőn
Razumovszky visszaérkezett.</p>
<p>Az ősz kegyencz nem csodálkozott azon, hogy Erzsébetet fennülve
látja, megszokta olyannak ismerni e nőt, hogy lelkierejét mind
halálig megtartja. Tudatá vele, hogy a főkanczellár és az
államtanácsosok megérkeztek. Erzsébet inte neki, hogy jőjjenek be.
<span class="pagenum"><a name="Page_46" id=
"Page_46">-46-</a></span></p>
<p>Az egész liga együtt volt, mely oly régóta ásta Péter alatt a
tűzaknákat.</p>
<p>Az arczok alázatosságán keresztül sugárzott a rosszul sejtett
diadal öröme.</p>
<p>– Urak! szólítá meg az egybegyűlteket, mindnyájukat meglepő erős
hangon, a czárnő; e szokatlan éji órában azért hivattunk fel
benneteket Czárszkoje Zélo palotánkba, hogy rögtönitéletet tartsunk
egy hűtelen fölött, ki trónunkhoz legközelebb állva és magas
állásánál fogva arra hivatva, hogy bennünket és országunkat
megvédjen, nemzetünk méltóságát fentartsa: mindnyájunkat álnokul
elárult és meggyalázott, engemet úgy, mint az országot.</p>
<p>Mindnyájan fejeiket hajtogatták, mindenki tudhatta, hogy itt a
nagyherczegről van szó. Bámulták egyébiránt, hogy a czárnő, kinek
már holnap meg kellene halni, ily hosszú beszédre és arra is ilyen
erélylyel képes.</p>
<p>– Tehát feleljetek nekem, mit érdemel az a hűtelen, a ki
czárnője személyéről mindig megvetéssel beszélt, s azon törekedett,
hogy még életünkben helyettünk uralkodni lássék?</p>
<p>Mindenki azt hivé, hogy a nagyherczegnek erősen elhíresztelt
alattomos terveiről van szó, s a vádlott senki sem más, mint ő.</p>
<p>Kurakin államtanácsos volt az első, a ki feleletet adott:</p>
<p>«Halál fejére».</p>
<p>A többiek utána mondák: «Bizony halál».</p>
<p>A czárnő elégülten inte fejével, s újra kérdezett:</p>
<p>– Mit érdemel azon gyáva, ki a leendő czárné, Katalin
unokahugunk megrontására a legaljasabb eszközökhöz folyamodott,
hogy őt női jó hírétől megfoszsza, s a trónra érdemetlennek mutassa
be az ország előtt?</p>
<p>Itt épen nem lehetett másra gondolni, mint a nagyherczegre.</p>
<p>Újra kimondák a halált.</p>
<p>A czárnőnek tetszett az itélet.</p>
<p>– S mit érdemel azon áruló, a ki épen akkor, midőn <span class=
"pagenum"><a name="Page_47" id="Page_47">-47-</a></span>
leggyűlöltebb ellenségünkkel, a porosz királylyal, háborut
viselünk, győzelmeink díját kezünkből kiragadni törekszik, s azt
vélve, hogy halálos ágyunkban fekszünk, meggyalázza homlokunkon a
koronát, s kényszerít bennünket a koporsóból visszatérni, hogy
kezét megragadjuk, mielőtt Oroszországot arczulüthetné vele? Mit
érdemel az, ki bennünket mind a porosznak elárult?</p>
<p>Az egész udvarnál nem lett volna ember, ki a helyzeteket
ismerve, a czárnő e felgerjedt szavait másra érthette volna, mint a
nagyherczegre; ő volt Frigyes király barátja, ő imádta a porosz
műveltséget, ő levelezett a berlini udvarral, ő viselte a porosz
király egyenruháját.</p>
<p>Kétkedés nélkül szavazta meg mindenki harmadszor a halált.</p>
<p>És ekkor felállt a czárnő székéből; támogatásra sem volt
szüksége, erős tudott lenni. Kinyujtá kezét és ujjával rámutatott a
főkanczellárra.</p>
<p>– E hitetlen, gyáva, áruló: – Bestucheff Riumin, a
főkanczellár!</p>
<p>Mindenki hüledezett. Bestucheff zavarultan markolt szakállába s
mentegetőzve hebegé:</p>
<p>– Fölség!… Ezen vádak…</p>
<p>– Be vannak bizonyítva, vágott szavába a czárnő. Tagadhatod-e az
elsőt? személyünk elleni ármányidat, tiszteletlenségedet úrnőd, egy
nő iránt, kiből csúfot űztél? – jól van, tagadd. Nem akarom előtted
elmondani, a mitől magam pirulok. Ezért tán meg tudnék bocsátani,
mert csak engem illet a bántalom. De mit felelsz a másodikra: mit
felelsz a nagyherczegnő megrontására?</p>
<p>– Én? Én törekedtem volna a nagyherczegnő megrontásán, ki
legnagyobb híve vagyok?</p>
<p>– Híve vagy, mint egy kerítő! csattant föl a czárnő. Olyan híve
vagy, a ki azon törekedtél, hogy a trónörökös tiszta eredetét
gyanúba hozd, az öröködési rendet felzavard. Jőjj ide hozzám;
térdepelj le; – nem akarom, hogy mindenki hallja azt, a mit most
szemedre fogok vetni. <span class="pagenum"><a name="Page_48" id=
"Page_48">-48-</a></span></p>
<p>Bestucheff térdre ereszkedék a czárnő előtt. Erzsébet feje fölé
hajolt s elfojtott hangon suttogá fülébe:</p>
<p>– Nem a te palotanagyod, a litván Reick volt-e az, ki
éjjelenkint Katalin ablaka előtt megállt, s őt az ablakból vállára
emelte, s hogy a friss hóban nőlábnyomok ne legyenek észrevehetők,
vállain vitte a sétány sarkáig? – Nem a te udvari bohóczod volt-e,
a velenczei Dalolio, ki Katalint ott egy zsellyeszékbe ülteté? – S
nem a te házad volt-e az, hol egy becstelen ember, névszerint
Jelaghin Demeter Katalin és Poniatovszky között titkos
összejöveteleket szerze? Nem a te kezed munkája volt-e mindez?</p>
<p>Bestucheff, a mint ott térdelt a czárnő előtt, az asztalon levő
feszületre tevé kezét s fenhangon mondá:</p>
<p>– Esküszöm a megváltó testére és az Evangélium minden
sakramentumaira, hogy e hír merő rágalom és ez mind meg nem történt
dolog.</p>
<p>Erzsébet czárnő sötéten nézte végig a vén államférfit, s tompa
hangon mondá, a mit mások is hallhattak töredékeiben:</p>
<p>– Hamis eskűvel terhelted lelkedet, Riumin; de ez esküvel
lemostad a szennyet Katalin hiréről; azért a vétket bocsássa meg
neked a törvény, az esküt bocsássa meg az Isten.</p>
<p>– Én valót esküdtem, ismétlé szilárdul Bestucheff.</p>
<p>– Jól van. Tagadj mindent. Azt jobb szeretem. De mit felelhetsz
arra, hogy áruló voltál az ország ellen, s eladtad hadseregünk
becsületét az ellenségnek?</p>
<p>– Fölség! kiálta fel Bestucheff, s már e szóra felállt
térdeiről.</p>
<p>– Ismered-e saját írásodat? szólt a czárnő, szeme elé tartva
Apraxin tábornokhoz írt levelét.</p>
<p>Bestucheff, mint a gutaütött meredt el az irat láttára.</p>
<p>Érzé, hogy most el van veszve.</p>
<p>A czárnő csengetett; mire az oldalterem ajtaja felnyilt, s azon
a nagyherczeg és fegyveres kisérői léptek elő. <span class=
"pagenum"><a name="Page_49" id="Page_49">-49-</a></span></p>
<p>Az országnagyok átlátták, hogy ez igen jó kelepcze volt, melyből
csak egy áron lehet menekülni. Ez az ár volt – Bestucheff maga.</p>
<p>Mindenki igen nyugodt arczot mutatott; Bestucheff maga
leginkább.</p>
<p>Mindenki készen volt arra a maga részéről, hogy a czárnő
ismételt kérdésére a párt fejét Bestucheffet olyan hideg vérrel
fogja halálra ítélni, mint a hogy egy legyet szoktak agyonütni,
azért, hogy a pártot magát megmentsék, s Bestucheff maga legjobban
tudta, hogy ez fog vele történni, s tán legjobban helyeselé
azt.</p>
<p>Egy ember csak egy ember; meghalni csak egyszer kell, s egyszer
mindenesetre kell; ezeket az axiomákat nagy tiszteletben tartják az
oroszoknál.</p>
<p>Az élet hideg megvetésére, a merész önfeláldozásra kevés
nemzetnél találni annyi példát, mint az orosznál.</p>
<p>A czárnő maga mellé ültette le a nagyherczeget s úgy ismétlé
újra teljes hangon a vádakat Bestucheff ellen, s újra felszólítá az
országnagyokat, mi a büntetése az ily áruló miniszternek?</p>
<p>Ismételve lett a «halál».</p>
<p>– Tudjátok jól, szólt Erzsébet, hogy a mi túlgyöngéd szívünk a
halálbüntetést rég eltörölte az orosz birodalomban.</p>
<p>A főurak hogyne tudták volna: láttak elég halálraítéltet, a kit
a czárnő kancsukára kegyelmezett meg, s a kinek aztán a hóhér az
utolsó öt ütést oly ügyesen alkalmazta a feje lágyára, hogy
véletlenül mégis csak meghalt bele.</p>
<p>– Tehát ez alkalommal is bármily súlyos legyen a vádlott bűne,
nem akarjuk, hogy a törvény teljes szigora sújtson le a bűnös
fejére, nem akarjuk a büntetést ahoz mérni, a mit megérdemelt,
hanem ahoz, a mit kegyelmünk sugall. Ezért halálbüntetését, melyet
birái kimondtak fejére, átváltoztatjuk örök számkivetéssé
legtávolabb eső jószágára, hogy ott a bűnben megvénhedve, ne
árthasson többé az országnak! <span class="pagenum"><a name=
"Page_50" id="Page_50">-50-</a></span></p>
<p>Ezzel diadalmasan fordult Erzsébet a nagyherczeg felé, kezét
nyujtva neki, mit az megcsókolt; s a csókillette kézzel inte a
tanácsosoknak, hogy eltávozhatnak.</p>
<p>Bestucheffet már a palota ajtajában várta a kibitka, melyben őt
gorcsovoi jószágára elszállíták, százhúsz verstnyi távolságra
Moszkvától. A czárnő megengedte nejének és fiának, hogy vele
menjenek. Ott élt sokáig a volt miniszter egy parasztházban, sokáig
nem engedték meg neki, hogy külön házat építsen magának.</p>
<p>Apraxin tábornok, ki a hadsereggel útban volt Czarszkoje-Zélo
felé, útközben hallá meg a hírt, hogy barátját, Bestucheffet minő
végzet érte.</p>
<p>E hír Tsetsitaszékiben érte őt, a korona kastélyában.</p>
<p>A tábornokot rögtön megütötte a guta.</p>
<p>S minthogy Erzsébet czárnőnek az a gyöngéje volt, hogy vőlegénye
halála óta soha be nem lépett olyan házba, melyben valaki meghalt:
nehogy a szép korona-kastély jövőre lakatlan maradjon, a haldokló
bajnokot kihurczolták a mezőre, s ott egy rögtönzött ponyvasátor
alatt lehelte ki lelkét a grossjägersdorfi diadal hőse.</p>
<p>Erzsébet czárnő pedig sem másnap, sem harmadnap nem halt meg,
hanem meggyógyult, és még sokáig intézte az orosz birodalom
sorsát.</p>
<p class="center">* * *</p>
<p>Bestucheff bukása senkit sem rántott oly mélyen magával, mint a
nagyherczegnőt, Katalint.</p>
<p>Azon párt, mely őt akarta fölemelni, egészen megbénítva látszott
e csapás által, s midőn a czárnő a Woronzoff leányok nagybátyját
nevezé ki államkanczellárjává, Katalin végveszélye látszott abban
kimondva lenni.</p>
<p>Meglátni azt a napraforgó seregről, az udvaronczok arczáról,
merre fordulnak egyszerre? Kezdett a kegyvadász-raj a kegyencznő,
Woronzoff Erzsébet körül csapongni, s a leendő czárnéról alig vett
valaki tudomást.</p>
<p>És Woronzoff Erzsébet büszkélkedett e diadalában. <span class=
"pagenum"><a name="Page_51" id="Page_51">-51-</a></span></p>
<p>Nem titkolta, hogy ő Péterre nézve több, mint Katalin.</p>
<p>Még egyszer egyesíté a meghasonlott házastársakat Erzsébet; még
pedig halála által; ott a temetési pompa szertartásainál egymás
mellett kelle állaniok s emberi szokás szerint a férjnek karján
vezetni nejét, s a nőnek sírva támaszkodni férje vállára.</p>
<p>Az udvari szokás követeli mind ezt, még azt is, hogy a nő férje
vállára támaszkodjék és sírjon. Katalin megtette azt; Péter nem
volt oly vigyázó. Nem állhatá meg, hogy a mint síró nejére
tekintett, ki «szertartásból» vállára borult a czárnő koporsója
előtt, keserű mosolyra ne vonja ajkát. És ez a mosoly is ott volt
halálos bűnei közé följegyezve. Voltak, a kik azt észrevették.</p>
<p>Nagy bűn ez, mosolyogni a czárnő koporsója előtt, melyhez a
legelőkelőbb orosz is ha közeledik, el nem engedi magának a
hagyományos «homlok-törés» szertartását, a mi abból áll, hogy
hosszában arczra veti magát, a nélkül, hogy kezét maga elé tartaná,
homlokával ütve legelébb is a padlatot, s azután a testőrök két
felől két kezét megfogva, úgy vezetik ki hátrafelé lépegetve az
ajtóig, nehogy hátat fordítson a koporsónak.</p>
<p>A holt czárnő homloka körül voltak rakva koronái, a moszkvai,
asztrakáni, kazáni és szibériai: rendjelei és fejedelmi
díszjelvényei vállaitól lábáig megtölték a koporsót, lábainál
roppant ezüst medencze állt, töltve főtt rizszsel és mazsolával,
mely az éneklő pópáknak adatott jutalmul, kik éjjel-nappal ébren
tartsák a szent buzgalmat.</p>
<p>Néha-néha Péter nem csak nejére tekintett mosolyogva, hanem
egyikére a teremkarzat rácsozott páholyainak is: a rossz világ azt
állítá, hogy abban Woronzoff Erzsébet ült.</p>
<p>És Katalin nem csak olyankor zokogott, mikor látták, hanem midőn
hosszan leomló fátyolával eltakarta is arczát; a rossz világ azt
állítá, hogy e fátyolon keresztül egy fiatal testőrtiszt szemeivel
találkozék ilyenkor tekintete, a ki kivont karddal ott állt a
ravatal lépcsőzetén. <span class="pagenum"><a name="Page_52" id=
"Page_52">-52-</a></span></p>
<p>Ezen fiatal tiszt neve volt Orloff Gergely.</p>
<p>Unokája annak az Adler Györgynek, ki Nagy Péter alatt a
streliczek között szolgált.</p>
<p>A strelicz egy neme volt az orosz janicsárhadnak, ép oly bátor
katonaság a hadban, mint kész zavargó a trón ellen. Nagy Péter
ellen is föllázadtak, hanem ez aztán kiirtá őket.</p>
<p>A czár saját kezével vagdalta le a lázadó tisztek fejeit.</p>
<p>A hosszú vérpad rakva volt már lehullott fejekkel, midőn Adlerre
került a sor, kinek félre kellett rugdalni bajtársai fejeit, míg a
véres czárig juthatott, ki pallosával várt reá.</p>
<p>– Eredj innen pajtás, szólt Adler a legközelebb levágott főhöz,
mely a tőkén hevert, adj helyet az én fejemnek is!</p>
<p>A czárt meglepte e valódi orosz élcz. Megragadta az elítélt
vállát s szeme közé nézett.</p>
<p>És az elítéltnek volt bátorsága mosolyogva tekinteni e vérben
forgó szemekbe, e kegyetlen arczba vissza; kinevetni azt, a ki
halált osztogat.</p>
<p>– Lehellj rám! rivallt rá a czár.</p>
<p>Adler rálehellt. Nem volt borszesz, a mitől bátorságát
kölcsönözte: józan volt.</p>
<p>– Oldjátok fel! parancsolá Péter. Ennek a fejnek én még más
hasznát vehetem.</p>
<p>Ez élcz szabadítá meg Adler életét, s új rangra emelte őt.
Azontúl a czárnak nagy híve lett, nevét oroszra változtatta: «orel»
oroszul sast jelent.</p>
<p>Ennek az unokája volt az a fiatal testőrtiszt, kinek
tekintetével Katalin szemei találkoztak a fátyolon keresztül, midőn
Erzsébet czárnő ravatala előtt álltak mind a ketten.</p>
<p>Mikor a novogorodi érsek halotti beszédét elmondta a czárnő
fölött, s a koporsó után a Szent-Péter és Pál templomának
sírbolt-ajtaja bezárult, megáldá ugyanazon főpap <span class=
"pagenum"><a name="Page_53" id="Page_53">-53-</a></span> az új
czárt és annak nejét, és azt mondá nekik: lépjetek föl a
trónra.</p>
<p>Azok pedig mind a ketten arra gondoltak, hogy egymás mellett
ülniök még a trónon sem lehet többé.</p>
<p>Orloff Gergely nem olyan hőstettel kezdte emelkedését, minővel
nagyatyja, a vasfejü strelicz. Ő csak tábornoka ellen conspirált, a
hiú vén Suvaloff Péter ellen, ki maga tüzértáborszernagy levén, azt
hitte, hogy a mely várat egyszer ő megszállt és körül fortifikált,
azt többet senki be nem veheti; – minthogy pedig a tábornok
imádottja Kurakin herczegnő nem tartozott a minden ostrommal
daczoló várak közé, egy napon Suvaloff azt tapasztalá, hogy saját
adlatusa, a fiatal Orloff árulás által a vár birtokába jutott s az
ő emlékét a herczegnő szívében levegőbe röpíté.</p>
<p>A tábornok dühös volt, lármát csapott, nem akarta hadsegédének
azon minden katonai reglement ellen elkövetett vétségét elengedni,
hogy tábornoka kedvesét elcsábította; el akarta őt küldetni
Szibériába, s gyilkos fenyegetőzést követett el a minisztereknél,
ha a példás büntetést az ő kedvéért rá nem szabják a vétkesre.</p>
<p>Az ilyen lárma pedig a világ minden korszakában a legalkalmasabb
eszköz volt arra, hogy egy fiatal ember szerencséjét
megalapítsa.</p>
<p>Orloffot nem küldték el Szibériába, s hogy e végzet nem történt
vele, azt nagy részben Katalinnak köszönheté, ki maga sietett érte
a czárnőnél szót emelni. Még akkor Katalin Orloff Gergelyt nem is
látta; akkor találkozott vele először, midőn az ifjú tiszt
párfogását megköszönni nyilvános elfogadtatást kért s ott térdein
fogadta, hogy egész életében hálás fog lenni úrnője iránt s egy
szavára szíve vérét áldozza érte. E pillanattól fogva imádta
Katalint Orloff.</p>
<p>Egy napon Erzsébet czárnő halála után Orloff Gergely rejtélyes
levélkét kapott, melyben légyottra hívják fel Ivanovna Katalin
házába, hol egy bájos ifjú nő fog reá <span class=
"pagenum"><a name="Page_54" id="Page_54">-54-</a></span> várni.
Orloff megjelent a kijelölt helyen s a czárnét találta maga előtt,
Katalint.</p>
<p>Az ifjú udvaroncz boldogsága tetőpontján képzelte magát, álmai
megközelíthetlen eszményképéhez ily közel; hanem Katalin arcza
ezuttal nem volt szerelemre bíztató.</p>
<p>– Orloff Gergely, szólt Katalin sötét tekintettel, ön azt mondá
nekem egyszer, hogy ha szükségem leend segélyére, életét, vérét
adja értem. Ez az idő jelen van. Engem el akarnak veszíteni.</p>
<p>Orloffot e szó a legforróbb szenvedélyből a legfagyosabb
rémületbe verte alá.</p>
<p>– Kicsoda? kérdé elszörnyedten.</p>
<p>– A czár.</p>
<p>– A czár?</p>
<p>– Ő – semmivé akar engem tenni: engem és kis gyermekemet, az
ártatlan Pált.</p>
<p>E szavaknál a czárnő szemeit elborítá a köny; s e könyező
szemekbe Orloffnak még nagyobb veszély volt tekinteni. E könyből
egy csepp az ő kezére hullott s ebben a perczben megesküvék, hogy
ezt a könyet a legdrágább vérnek kell onnan lemosni.</p>
<p>Katalin erőt vett magán s leülve Orloff előtt, susogva mondá
neki:</p>
<p>– A czár haza hivatta Soltikoffot. Ide érve, Péter magához
parancsolta őt, s szép szavakkal, fényes igéretekkel igyekezett
rábeszélni, hogy tegyen ellenem tanubizonyságot; rettentő
tanubizonyságot, a mit a czár felmutathasson az egész világ előtt,
kihiresztelve, hogy neje méltatlan a trónon mellette ülni, hogy
gyermeke nem örököse atyja nevének s engem gyermekemmel együtt
letaszíthasson onnan, és kitudja hová: tán börtönbe, tán vérpadra,
de a mi annál mind rosszabb, a gyalázatba. Ugy-e irtózatos ez?</p>
<p>Orloff szemei szikráztak! – Megöljem Soltikoffot?</p>
<p>– Nem. Soltikoff nem áruló. Hozzám mindenki hű, csak az nem, ki
oltár előtt esküdött hozzám hűséget. Önnek mást kell tenni.
<span class="pagenum"><a name="Page_55" id=
"Page_55">-55-</a></span></p>
<p>– Már tudom, hogy mit?</p>
<p>– Legelső megtudni, hogy a czár mit tervez ellenem?</p>
<p>– Ő nagyon titoktartó.</p>
<p>– Nem oly nagyon, hogy kedvese előtt mindent ki ne beszélne.
Woronzoff Erzsébet tudja, hogy a czár mit akar? Tudja nagyon jól,
mert a minap nyiltan megsértett az egész udvar láttára, s midőn azt
kérdezém tőle: «ki itt a czárnő?» gúnyos és czélzatos alázattal
felelt: «az, kit a czár szeret!»</p>
<p>– Orczátlan! És fölséged elhallgatta ezt?</p>
<p>– Hallgattam; de magamban feleltem rá valamit.</p>
<p>Orloff olvasni tudott e sötét szemek baljóslatú tükréből; – e
választ olvasta onnan: «czárnő az, a ki a czártól elveszi
koronáját».</p>
<p>– Mit kell tennünk? parancsoljon felséged.</p>
<p>– Hallgasson reám tovább; Woronzoff Erzsébet ismét sokkal
ostobább, mint hogy valami örömhirt, mely hiuságának hizeleg, el
birjon hallgatni apja előtt. A tanácsos mindent megtud leányától, a
mit a czár tervez.</p>
<p>– Hanem Woronzoff egészen híve a czárnak.</p>
<p>– De van neki még egy másik leánya, Daskoffné, a ki oly hizelgő,
oly ravasz, hogy minden titkát ki birja csalni a gyönge fejü
öregnek.</p>
<p>– És Daskoffné felségednek híve?</p>
<p>– Nem annyira, hogy oly titkokat elmondjon, a mik atyját
veszélybe dönthetik. Vannak titkok, a miket egy nő csak egy
férfinak vall meg, a kit imád.</p>
<p>– És ki az?</p>
<p>– Az ön.</p>
<p>– Én! szólt megdöbbenve Orloff.</p>
<p>– A herczegnő önt imádja az őrülésig, s önnek boldoggá kell
tenni a herczegnőt, hogy engem megszabadíthasson.</p>
<p>Orloff a legcsodálatosabb kelepczébe jutott. Egy hölgy, kit
bálványoz, azt kivánja tőle, hogy udvaroljon egy másik nőnek, a kit
nem szeret. <span class="pagenum"><a name="Page_56" id=
"Page_56">-56-</a></span></p>
<p>– Urnőm! Én nem vagyok képes, mióta a napba néztem, csillagot
látni más nő szemében. Ez nekem számüzetés. Szibériánál is
távolabb!</p>
<p>Katalin nem haragudott meg e hizelgésért, kezét nyújtá Orloffnak
s engedte őt tovább is a napba nézni.</p>
<p>– Hisz a számüzetés nem örök.</p>
<p>Orloff megcsókolá a nyújtott kezet s azt mondá, hogy minden
áldozatra kész. A czárnő nem hagyta vigasztalan.</p>
<p>– E helyen minden nap találkozhatunk s ön elmondja nekem, a
miket megtudott.</p>
<p>A cselszövény egészen jól volt úgy kigondolva, a hogy Katalin
azt Orloff kezébe adta.</p>
<p>A czár mindent elmondott kedvesének, a kegyencznő apjának, az
apától kicsalta a ravasz leány, s a szerelmes nőtől megtudta az
imádó; akkor aztán tudott mindent a czárné is.</p>
<p>– A czár Woronzoff Erzsébetet akarja a trónra emelni.</p>
<p>– A czár meglátogatta Iván herczeget schlüsselburgi tömlöczében
s egy óráig beszélgetett vele, őt akarja trónörököseül
elfogadni.</p>
<p>– A czár a schlüsselburgi várban egy új nagy kastélyt építtet;
az van szánva Katalin és fia örök rabságának helyéül…</p>
<p>… Nem éri meg e börtön felépülését!</p>
<p class="center">* * *</p>
<p>III. Péter ellen a legrövidebb időn a legfélelmesebb
összeesküvés támadt.</p>
<p>Nekünk csaknem megfoghatatlan ez.</p>
<p>Összeesküvés egy országban, mely a szabadelműség eszméivel nem
igen van túlterhelve, s egy uralkodó ellen, a kinek épen semmi
kegyetlenséget nem vethetni szemére.</p>
<p>III. Péter inkább nagyszerű kegyelemosztásokon kezdte
uralkodását. Bestucheffen kívül minden politikai elítéltet szabadon
bocsátott és visszahítt Szibériából: tizenhárom <span class=
"pagenum"><a name="Page_57" id="Page_57">-57-</a></span> ezer
dugárust bocsátott ki a börtönből s húszezer adósság miatt
bebörtönözöttnek fizette ki tartozását.</p>
<p>És mégis aláásták trónját! Miért?</p>
<p>Egyszerü rá a válasz. Azért a csekélységért, hogy az orosz
nemzet jellemét nem tanulta megismerni.</p>
<p>Akármit tett, akármihez kezdett, az, meglehet, hogy üdvös lett
volna abban az országban, melynek ethicáját vérébe szívta; de az
orosznál mind nem talált az éltető földjére.</p>
<p>Más fogalmak, más erkölcsök, más világnézet, más erények, más
czélok, mint a mikbe őt oktatták; és azok ott jók, ott helyesek;
annak a nemzetnek nagysága, múltja, jövője alapszik azokon, s a ki
azokat meg akarja fordítani, saját maga törik benne össze.</p>
<p>Elkezdve azon, hogy az orosz katonának, a mióta csak egyenruhát
visel, zöld volt a kabátja színe, s Péter kék kabátot adott rá,
mely a poroszhoz tette hasonlóvá, egész a törvényszékek újjá
alakításaig minden intézménye olyszerü volt a czárnak, mely
elvadítá tőle a nemzet rokonszenvét.</p>
<p>Lehettek azok a német herczegek és főurak, kiket kormánya első
hivatalaira meghívott, igen derék, okos, tisztalelkü férfiak; de az
orosz csak a betolakodó idegent látta bennük s gyűlölte és gúnyolta
őket, és bennük a czárt.</p>
<p>És a mi az orosznak legérinthetlenebb kincse: a szent orosz
hierarchia! ő még azt is meg merte ingatni. Bizonyára igen
szeleskedő kézzel nyúlt ahoz az oltárhoz, melynek szegleteit ő
hozzáig minden czár csókolva érinté.</p>
<p>Pétert azzal vádolják, hogy idegen vallásokat pártfogolt. Azt
nem tette ugyan, de közönyös volt valamennyi hitvallás iránt; s
nagyon bölcs dolgot vélt elkövetni, midőn az ország kincstára
kedveért a papság jövedelmeit korlátozni akarta, az egyházi
javadalmakat secularizálva.</p>
<p>Végre, hogy balszerencséjének minden jelszavát önmaga
hangoztassa el, arra a gondolatra jött, hogy Dániával háborút
kezdjen. <span class="pagenum"><a name="Page_58" id=
"Page_58">-58-</a></span></p>
<p>Ez rég főzött eszméje volt.</p>
<p>Mint holsteini herczegnek sok keserű emléket kellett rováson
hagyni a dölyfös szigetkirálytól; most, mint minden oroszok czárja,
eljöttnek hívé az időt, melyben Holstein sérelmeiért boszút álljon
Dánián.</p>
<p>Senki sem tanácsolta neki e hadjáratot.</p>
<p>A porosz király, kivel hirtelen békét kötött, le akarta róla
beszélni, s azt tanácsolá, hogy elébb kérdezze meg e felől
Katalint, a ki okos asszony; Anglia ellene volt, attól tartva, hogy
a harcz Dániát Francziaország karjaiba hajtja; s hogy saját népének
mennyire kedve ellen volt Dániával hadakozni, azt jól jellemzi
Razumovszky élcze, kit a czár nagynénjének tett igérete szerint
kegyébe fogadott s most épen a Dánia elleni hadsereg
generalissimusává akart kinevezni. Arra kérem felség, szólt
Razumovszky, ossza két részre a Dániába küldött hadsereget, hogy
azt, a melyiket én vezetnék, az, melyik a hátam mögött jő, tolja
előre.</p>
<p>Nem használt semmit.</p>
<p>Péter kimondá, hogy nem nyugszik addig, míg kardját dán vérbe
nem mártotta!</p>
<p>És mind ezzel ellentétben az okos, lángeszü nő, ki az orosz
nemzet minden sajátságát tiszteletben tartá s vele együtt érezni
megtanult. Már akkor az orosz nemzet két asszonyt látott a trónon
ülni, I. Katalint és Erzsébetet, kik túltettek koruk férfiain, erő
és akarat dolgában. És az erőnek bűvhatása van ott.</p>
<p>Az összeesküvés Péter ellen Daskoff herczegnő palotájában
kezdődött; először négyszem között az ifjú Orloffal; azután Orloff
három testvére is belejött, azok több fiatal katonát vontak
magukkal; azután beleavatták az alsóbb papságot, az elűzött
szerzeteseket, azok megnyerték a felsőbbeket, a papok a főurakat,
úgy, hogy a társadalom minden osztályában el volt már terjedve a
cselszövény fonala, s Péter még mindig nem tudott felőle
semmit.</p>
<p>Minden kaszárnyában, minden templom-udvaron suttogtak
<span class="pagenum"><a name="Page_59" id=
"Page_59">-59-</a></span> felőle, hogy a czár ellen készül valami
és ő nem hallott felőle semmit; olyan jól el tudta magát zárni
minden érintkezéstől azon nemzettel, melyen uralkodni hivatott.</p>
<p>S a mit viszont ő tett, vagy mondott, azt ellenfelei napjára
megtudták mindig.</p>
<p>Kegyencznője megpirongatá egyszer azért, hogy nejével megalázóan
bánt az asztalnál, a czárnőt sirva fakasztá udvaronczai előtt: ez
nem helyes; ebből gyanú támad; s akkor a czár azon grotesk ötletre
jött, hogy alakoskodni fog, rászedi a világot és Katalint. Épen
azon időben, midőn elhatározá, hogy nejét és gyermekét elzáratja,
mihelyt a schlüsselburgi börtön elkészül, azt a komédiát gondolta
ki, hogy a Névaszentelési ünnepélyen Katalint öltözteté fel
uralkodói fényes jelmezbe, diademos fejjel; ő maga pedig, mint
egyszerű főtiszt, ezredesi egyenruhában tisztelgett előtte az
ünnepi szertartás alatt. Ez finom ironia akart lenni; de egyfelől
oly vastag volt benne a sarcasmus, hogy az udvarnagyok keresztül
látták minden szövetét; míg a köznép és a közkatona csak az
összehasonlítást jegyezte fel belőle, egy fejedelmi nő-alak és egy
katonásdit játszó férfi között: az úgy tünt föl előtte, mint egy
igazi czárnő, emez, mint egy igazi testőrtiszt.</p>
<p>Junius utolsó napjain Péter, senkivel sem tudatva hovalétét,
maga utazott el Schlüsselburgba fogadott bérkocsin álnév alatt, s
ott ismeretlenül beszélt Iván nagyherczeggel, ki már akkor húsz év
óta nem látott napvilágot, s nem beszélt emberrel; mert föld alatti
börtönében mindig lámpa égett, s a két őr, ki fogságát osztá, semmi
kérdésére nem felelt.</p>
<p>Ez ifjut, kinek kedélyét húsz évi sirbanlakás elmérgesíté,
akarta Oroszország trónjára emelni Péter.</p>
<p>Azt mondják, hogy Péter jó szívü volt; ez az egy gondolatja
fölért egy döghalállal.</p>
<p>Iván húsz év alatt nem tanult semmit, a mi emberi; vadállat
volt: csupán annyit tudott, hogy azok mind, a <span class=
"pagenum"><a name="Page_60" id="Page_60">-60-</a></span> kik most
Oroszországban felül állnak, közvetlen okai hosszú szenvedésének;
ha ez azt a pallost kezébe kaphatta volna, a mivel előde a
streliczek fejeit levagdalta!</p>
<p>Mikor Schlüsselburgból visszatért a czár, az összeesküvés meg
volt érve.</p>
<p>Terv szerint, útközben, midőn a Dánia elleni háború végett
Németországba utazand, éjszaka kellett kocsiját feltartóztatni s őt
elfogni; hanem a véletlen hamarább idézte elő a katasztrofát.</p>
<p>Az összeesküvők fejei voltak az Orloff testvérek, Odardo olasz,
Passek és Teploff orosz tisztek, mind a legalsóbb rangból.</p>
<p>Ezek oly elővigyázattal éltek, hogy egy-egy megbizott emberük,
bárhol jártak-keltek, ötven lépésnyi távolban követte őket, azért,
hogy ha egyet közülök el találnak fogni, az a többieket rögtön
tudósítsa a veszélyről.</p>
<p>Egy katona Passzek századából, hol ő alhadnagy volt, azt
gondolva, hogy századosa is be van avatva az összeesküvésbe, azt
kérdezte tőle titokban: «Mikor kell már fegyvert ragadni, hogy a
czárt elfogjuk?»</p>
<p>A százados eltitkolta megdöbbenését s azt felelte neki rá: «majd
tudatom veled». Azzal sietett rögtön Woronzoffhoz, följelenteni a
mit hallott.</p>
<p>A kanczellár elfogatta a katonát, a katona rávallott Passzekre,
arra elfogták Passzeket az utczán.</p>
<p>A kanczellár sietett a czárral tudatni e fölfedezést s kérte,
hogy ne menjen el ma Oranienbaumba, a hogy szándékozott; hanem
vettesse Passzeket rögtön kínzó vallatás alá.</p>
<p>Péter azonban nevenapját akarta ünnepelni, s szent Péter napjára
már akkor nagy előkészületek voltak téve Oranienbaumban, a miknek a
világ minden összeesküvése kedveért sem volt szabad kárba
menni.</p>
<p>– Majd holnap, – mondá – Passzek addig nem szökik el; – s ment
Woronzoff Erzsébetet fölkeresni. <span class="pagenum"><a name=
"Page_61" id="Page_61">-61-</a></span></p>
<p>A kegyencznőt nagyon rossz kedvűnek találta. Kérdezé, mi baja?
Tán rosszat álmodott?</p>
<p>– Fölség, ez több mint álom. Most olvasom Djoernestaehl levelét
Konstantinápolyból, ki arról tudósít, hogy pater Boscovich,
jezsuita szerzetes, egy perzsa máguszszal beszélt ezelőtt két
hónappal, s az a horoscop segélyével, a csillagok járásából,
megjósolá, hogy felséged három hónap mulva erőszakos halállal fog
meghalni.</p>
<p>Péter czár nagyot nevetett rajta. Németországban már akkor nem
hittek a horoscopok csalhatatlanságában.</p>
<p>– Kedvesem, ez még kevesebb, mint az álom. Az álomban van
legalább egy szerető szív ösztöne; de a perzsa mágusznak mi köze a
csillagokhoz s mi közük a csillagoknak én hozzám?</p>
<p>Pedig a perzsa mágusznak nagyon sok köze lehetett a czárhoz; a
mennyiben muszkaországi görög kereskedők rég értesíték
fajrokonaikat Törökországban a felől, hogy Péter czár feje fölött
csak hajszálon függ a kard.</p>
<p>Péter nem hagyta magát megzavarni s kedvenczeivel együtt
elutazott névnapját megtartani Oranienbaumba. Az orosz udvari
népből csak a nők szépét vitte magával; a férjeknek megtiltá, hogy
vele menjenek; – nem akart unatkozni.</p>
<p>Késő este volt, midőn Orloff a peterhoffi kastély parkja előtt
leszállt a kocsiból: nem kérdezősködött senkitől, azon az ismeretes
csigalépcsőn, melyen át annyiszor találkozott a czárnéval, sietett
föl Katalin hálószobájába.</p>
<p>A czárné már feküdt, de még ébren volt. A zajra, mely
szőnyeg-ajtaja előtt támadt, azt hivé, hogy orgyilkos közelít s
pisztolyt fogott az érkezőre.</p>
<p>– Megállj, vagy meghalsz.</p>
<p>– Nagyon jól van, úrnőm; szólt Orloff a lámpavilág elé lépve. Ez
a mára való jelszó; pisztoly a kézben: «megállj, vagy
meghalsz!»</p>
<p>– Mi baj van?</p>
<p>– A czár megtudott mindent. <span class="pagenum"><a name=
"Page_62" id="Page_62">-62-</a></span></p>
<p>– Akkor nekünk merni kell mindent.</p>
<p>– A czár Oranienbaumba ment, holnap ott marad, holnapután ide
fog jönni Peterhoffba. Egy percz sincs elveszteni való. Felségedet
itt ne találja a czár. Egy perczre visszavonulok, míg fölséged
Ivanovna Katalint hivatja, hogy ruháit feladja.</p>
<p>– Szükségtelen, – szólt Katalin, levetve magáról az ágytakarót s
kilépve ágyából – teljesen felöltözve – még pedig
férfi-ruhában.</p>
<p>Mióta az összeesküvés folyt, mindig férfi-ruhában feküdt le
alunni, épen csak a sarkantyús csizma hiányzott még és a
vereshajtókás díszkabát, hogy mint fiatal testőrtiszt álljon –
futásra, vagy ha kell, verekedésre készen.</p>
<p>Nem kellett senkit fölébreszteni a kastélyban, a titkos lépcsőn
észrevétlenül eltávozhattak.</p>
<p>Daskoffné kocsija ott várt rájok a park alatt, hanem a kocsis
eltávozott valami csapszékbe, az éj unalmát rövidíteni.</p>
<p>Nem vártak rá, míg visszatér; Orloff maga vette kezébe a
gyeplőt, s vágtattak vissza Szentpétervár felé.</p>
<p>A fél uton kidűltek a lovak. Nyolcz órai folytonos vágtatás
elcsigázta a párákat; nem lehetett velük tovább haladni.</p>
<p>Az idő éjfélen túl volt már, s egyike azon juliusi rekkenő
éjszakáknak, a mik Oroszországban is zivatart jósolnak.</p>
<p>A keleti láthatáron nagy sötét fellegek nyomultak elő s egy-egy
néma villám-lobbanás a távolból világítá meg a tájat; mintha
figyelmeztetné a futókat, hogy siessenek: jön a zivatar.</p>
<p>Leszálltak a kocsiról, s gyalog mentek odább.</p>
<p>Egy rozzant csárda állt az útfélen; azt épen akkorra érték el,
midőn az első kövér záporcseppek kezdék paskolni a poros utat.</p>
<p>A czárné bezörgetett a csárda ajtaján, nagy nehezen lehetett a
csárdásba lelket verni. <span class="pagenum"><a name="Page_63" id=
"Page_63">-63-</a></span></p>
<p>– Nincs két lovad, szekered? kérdé a czárné.</p>
<p>– Csak egy szamaram van, meg egy talyigám.</p>
<p>– Az nem kell, rakj tüzet, megáztunk.</p>
<p>A csárdás tüzet rakott, Orloff kinn maradt az eresz alatt, az
utat vizsgálva s a czárné a felszított füstös kandallóba egymás
után hajigálta be széttépett levelezéseit az összeesküdtekkel.</p>
<p>A zivatar egész dühével kitört már a finn avaron; villám
villámra csapott; Katalin nyugtalanul járt fel s alá a bűzös
csárdában, minden fordulónál kitekintve az ajtón. Nem azt kémlelte,
hogy múlik-e a zivatar? nem az után hallgatózott, hogy távozik-e a
dörgés?</p>
<p>Egyszerre örömvillanással arczán lépett Orloffhoz.</p>
<p>– Hallga! Hallod-e ezt a zörejt?</p>
<p>– Az ég dörgését?</p>
<p>– Nem, nem; ez kocsizörgés. Nézz oda: ott a topolyfák között
kell közelítenie. Mihelyt villámlani fog, meglátod.</p>
<p>Nem sokára villámlott; a tűzsugár egyenesen a topolyfák közé
csapott le, s meggyújtotta a legmagasabbat.</p>
<p>– Szent Mihály őrangyal! – rikolta a szekeren ülő paraszt; s
elkezdé a keresztet hányni.</p>
<p>– Ne imádkozzál most, paraszt, – rivallt rá Orloff, lovai
zablájába kapva: – hanem ide a szekeret, lovat.</p>
<p>– Ezer rubelt kapsz értük, kiálta a czárné; de tévedésből s
minthogy erszényét otthon feledé, pisztolya végével találta a
parasztot kinálni.</p>
<p>– Szent-György és Szent-Mihály őrangyalok; – jajgatott a muzsik,
s leugrott szekeréről, elfutott a burjánba, ott hagyta egész
fogatát ingyen.</p>
<p>A czárné és Orloff felkaptak a rossz parasztszekérre s az éjféli
zivatarral egy úton, villámlobogásnál, zuhogó záporban, vágtattak a
főváros felé.</p>
<p>Hét óra volt reggel julius kilenczedikén, midőn Razumovszky
házát elérték. A hetmant még az ágyból verték föl. <span class=
"pagenum"><a name="Page_64" id="Page_64">-64-</a></span></p>
<p>A czárné öltözete facsaró víz volt; ugyanabban az átázott
egyenruhában ismét kocsira ült, s azzal vágtattak egyenesen az
Izmailovszky testőrség kaszárnyájához.</p>
<p>Még akkor csupán e testőrségnek négy százada volt Katalin
számára megnyerve.</p>
<p>E négy század épen fegyvergyakorlatra készült, midőn Katalin a
hetmannal és Orloffal közéjök érkezett.</p>
<p>– Ime itt van uralkodónőtök: az egyedül országló czárnő! – szólt
hozzájuk Razumovszky.</p>
<p>– Éljen Katalin czárnő! – rivallá erre a négyszáz férfi; a
testőrezred többi századai előrohantak e zajra – és azután ők is
csatlakoztak a többiekhez és kiálták: Éljen Katalin czárnő!</p>
<p>Innen neki indultak a városnak.</p>
<p>A riadal, mely a czárnő megérkeztére támadt, egyszerre elterjedt
az egész fővárosban; a testőrség a többi katonaságot, a papság a
népet ragadta magával; a czárnő hintajából kifogták a lovakat, úgy
vontatták végig az útczákon, a harangokat meghúzták minden
toronyban; s egy végeszakadatlan «hurrah» kiáltás kísérte őt, a
merre az eleven ár vitte magával, mely megtöltött minden utczát.
Két óra alatt egész Szentpétervár az övé volt; s mire a kazani
főtemplom elé ért, az összes papság ott várta már díszöltözetben,
élén a novogorodi érsekkel, ki a kocsijából leszálló Katalint e
szókkal fogadta:</p>
<p>– Üdvözlégy országunk czárnője, II. Katalin!</p>
<p>És azután az oltár előtt fölkente Katalint Oroszország
uralkodónéjául, és kinyilatkoztatá, hogy az egyedüli trónörökös,
Petrovics Pál, a czárnő fia.</p>
<p>És azután énekelték a Te Deum laudamust az egész népség
üdvriadala mellett.</p>
<p>A generalissimus, a holsteini fejedelem elég jókor lóra ült,
hogy a rendet helyreállítsa a városban, hanem eleinte senki sem
ügyelt rá, később pedig, hogy erélyesen kezdett eljárni,
lerántották lováról s oda zárták Passzek helyébe; a honnan néhány
óra mulva Katalin szabadon bocsáttatá. <span class=
"pagenum"><a name="Page_65" id="Page_65">-65-</a></span> Egyéb baja
nem történt, mint hogy még az egyenruhájának a gombjait is
leszedték.</p>
<p class="center">* * *</p>
<p>A főváros Kataliné volt már s vele együtt a tizenhatezer főnyi
helyőrség: az orosz hadsereg válogatott ezredei; és Péter czár még
mindig ülte a nevenapját Oranienbaumban.</p>
<p>Ugyanazon a napon, melyen Katalin Szent-Pétervárban megkezdte
diadalútját, a czár is felkerekedett kiséretével: az udvari
tanácsosokkal, kegyencznőivel s a férjtelen szép asszonyokkal
Peterhoff felé.</p>
<p>E nap volt általa rendezve azon ünnepély, melynek mindenkit meg
kelle lepni: leginkább Katalint.</p>
<p>A czár azt mondá Katalinnak, hogy ma nála fog ebédelni egész
udvarával.</p>
<p>Mikor aztán vége lesz a lakomának: a czár poharat fog emelni
Katalin egészségére s ilyenforma toasztot fog ráköszönteni:</p>
<p>«Asszonyom. Ön sok örömet szerzett nekem az életben; illő, hogy
én is háládatos legyek. Én egy szép palo tát építtettem ön számára
Schlüsselburgban, mely igen regényes tájék. Tudva azt, hogy ön
mennyire szereti egyetlen gyermekét, itt alkalma leend önnek,
egyedül ő neki szentelhetni életét; a mit hogy az egek ura mentül
hosszabbra nyujtson, szivemből óhajtom.»</p>
<p>Húsz mozsár-dörgés fogja hírűl adni a világnak, hogy a czár
áldomást ivott a czárnő egészségére!</p>
<p>Csak hogy épen ebben az órában száz ágyúlövés adta hírül a
világnak, hogy a czárnő letaszította a trónrul a czárt!</p>
<p>Péter reggeltájon érkezett meg Peterhoffba, s minden udvaroncz
arczán a legnagyobb zavart látta, midőn közéjük lépett.</p>
<p>A czárnő eltünt a palotából.</p>
<p>Péter nem érte utól eszével a bajt; de igen Woronzoff a
kanczellár. <span class="pagenum"><a name="Page_66" id=
"Page_66">-66-</a></span></p>
<p>– Ha a czárnő eltünt, úgy bizonyosan Szent-Pétervárott lesz, s
ott még bajt csinálhat nekünk. Jó lenne megelőzni.</p>
<p>– Menjen ön utána és hívja vissza, szólt Péter; kinél az
ijedtség elnyomta a haragot. Én megbocsátok neki.</p>
<p>Woronzoff Erzsébet haragosan szorítá meg a czár karját.</p>
<p>– Ez csak játék? – sugá fülébe. – Ez a bocsánatadás?</p>
<p>Péter megnyugtatólag inte szemeivel.</p>
<p>A kanczellár nem időzött, rögtön kocsira ült, s sietett
Szentpétervár felé.</p>
<p>Épen jókor érkezett, hogy jelen lehessen azon a szertartáson,
melyben az ország első nagyjai a czárnő előtt, ki koronás fővel ült
a trónon, a hűség esküjét leteszik.</p>
<p>A czárnő kegyes leereszkedéssel inte az érkezőnek.</p>
<p>– Ön látja: én nem állhatok ellent, kénytelen vagyok engedni a
nemzet kivánatának.</p>
<p>Woronzoff odasietett a trónhoz, s aztán – ő is letérdepelt
Katalin előtt, és hűséget esküdött neki.</p>
<p>Este négy órakor Katalin kiadta manifestumát, melyben
trónraléptét jelenti, s azt megküldte a külföldi követeknek.</p>
<p>Ugyanekkor Péter nyugtalanul járt fel s alá a peterhoffi park
útjain, terveket szőve aggodalmai közt, és egyiket sem
foganatosítva. Mindenfelől asszonysírást hallott, ijedt arczokat
látott maga körül.</p>
<p>Egyetlen jó barát, egyetlen férfi volt közelében, Münich
tábornok.</p>
<p>– Itt nem tanulunk az asszonysirásból semmit uram – mondá a
czárnak; – siessünk vissza Oranienbaumba; ott vannak fölséged
holsteini vitézei, a jól begyakorlott kis csapat, álljon fölséged
élükre, menjünk fegyveres kézzel Szentpétervárra. Egy erős
csapással mindent vissza lehet nyerni.</p>
<p>– Mit gondol ön? – szólt a czár; – az én maroknyi <span class=
"pagenum"><a name="Page_67" id="Page_67">-67-</a></span> csinos
szép holsteini seregecskémet martalékul vessem tizenötezer
tigrisnek.</p>
<p>Mit tegyen hát? Nem várhatta be, míg Woronzoff visszajön; még
este felé is elküldte az alkanczellárt, Galiczint, hogy keresse fel
Katalint és tudassa vele, hogy a czár kész vele megosztani az
uralkodást, magával együtt megkoronáztatja őt is.</p>
<p>Woronzoff Erzsébet elájult, midőn megtudta, hogy a czár ezt
izente Katalinnak.</p>
<p>Katalin pedig már ekkor nem volt Szentpétervárott. Ugyanabban a
testőr-egyenruhában, melyben két éjszaka és egy viharos nap nagy
munkáját végezé, lóra ült, Daskoff herczegnőt, az Orloffokat s a
katonaság többi vezetőit maga mellé véve, s tizezer főnyi hadsereg
élén ő maga jött a czárral szembe, hogy őt elfogja; csákója mellé
cserág volt tűzve, mint a többi katonának.</p>
<p>Galiczin fele uton találta őt, ott adta át neki a czár levelét.
Katalin eltépte azt olvasatlan s az alkanczellár – szintén
felesküdött a czárnő zászlója alá.</p>
<p>Éjfél tájon már megtudta a czár, hogy neje hadsereggel jő
ellene.</p>
<p>E hirre egészen elveszté lelkét.</p>
<p>Egyik futárt a másik után küldte Katalinhoz; mindig emelkedő
ajánlatokkal.</p>
<p>Előbb fölajánlá neki koronáját. Legyen ő az uralkodó, a czár
semmi más, mint a czárnő férje.</p>
<p>Katalin nem válaszolt rá semmit, a futárt sem bocsátá
vissza.</p>
<p>A következő már azt az ajánlatot vitte, hogy tartsa meg a trónt
és egész Oroszországot Katalin, bocsássa Pétert háborítatlan
Woronzoff Erzsébettel a csendes Holsteinba vissza.</p>
<p>Katalin erre sem felelt, a futár ismét nem tért meg.</p>
<p>Az utolsó futár már csak annyi engedélyt kért, hogy engedjék a
czárt egyedül a hazájába térni.</p>
<p>Még erre sem jött válasz. <span class="pagenum"><a name=
"Page_68" id="Page_68">-68-</a></span></p>
<p>Mire a borongós virradat elérkezett, már a Katalin előcsapatjai
két verstnyire voltak Peterhoffhoz.</p>
<p>Münich azt tanácsolá a czárnak, hogy siessen, ha előre nem akart
menni, hátrafelé. Mögötte van még Kronstadt; ha abba beveheti
magát, ez erős vár és a hajóhad birtokában könnyebben fog
alkudhatni nejével.</p>
<p>Péter engedett a tanácsnak, hajóra ült, s Kronstadtba
vitorlázott. Vitte magával egész siránkozó kiséretét, valamennyi
asszonynépet.</p>
<p>Mikor Kronstadt előtt horgonyt vetnek, s a dereglyével ki
akarnak kötni, a parton álló őrs rájuk kiált:</p>
<p>– Kik vagytok? mit akartok?</p>
<p>Péter megmutatá mellén a rendcsillagot.</p>
<p>– Én vagyok a czár, III. Péter.</p>
<p>Az őrs ráfogta a puskát.</p>
<p>– Vissza vagy tüzelek! Nincs többé Péter czár: éljen Katalin
czárnő!</p>
<p>Csak egy órával előzte meg Pétert Katalin küldötte Faliszin
tengernagy, ki a czárnő nevében elfoglalta a várat.</p>
<p>Münich kivonta pisztolyát, hogy lelövi az ellenálló őrt s a mily
merész volt egy ember elfoglalni egy várat, épen olyan merész lesz
ő, elfogni azt az egy embert.</p>
<p>Péter megfogta a tábornok kezét, s nem engedte lőni.</p>
<p>– Jó! szólt kedvetlenül a tábornok. Ha nem akarunk verekedni,
menjünk hát neki a tengernek; vitorlázzunk Holsteinba haza.</p>
<p>A tenger azonban épen hullámot hányt, s Péter igen szenvedett a
tengeri kórban.</p>
<p>Két örvény fenyegette, mind a kettőtől rettegett, s a siró
asszonyok látása utoljára is arra vette, hogy a félelmesebbnek
forduljon szembe: megfordult hajójával s visszatért
Oranienbaumba.</p>
<p>Még akkor volt egy menekülése. Litvánián keresztül szabadon állt
az út, kis német csapatja minden üldöző ellen megvédhette volna, s
ha németországi hadseregéhez <span class="pagenum"><a name=
"Page_69" id="Page_69">-69-</a></span> eljuthat, ott híveire talál,
a kikkel leverheti a forradalmat.</p>
<p>Még ezt az utat sem választá. Folyvást hitt abban, hogy egy
felingerelt nőt ki lehet békíteni. Egy nőt, a kinek kedvesét
meggyalázta, a kit vetélytársnéja előtt megalázott, kit örök
fogságra akart vettetni, kinek gyermekét meg akarta fosztani a
trónról, az élethez, a világhoz való jogától, kinek sírboltját már
elkészítteté, a sírkővel együtt, melybe a benne nyugvó élő-halott
gyalázata volt fölirva! Egy ily felingerelt asszonyt hitt ő
kiengesztelhetni.</p>
<p>Még egy követet küldött Katalinhoz egy újabb levéllel, melyben
megalázott homlokkal kéri bocsánatát, elismeri győzelmét és
irgalmas szivére hivatkozik.</p>
<p>Már akkor Katalin seregei Oranienbaum felé közeledtek.</p>
<p>Az utolsó izenetre megjött a válasz.</p>
<p>A czárnő küldötte, Ismailoff tábornok megérkezett Oranienbaumba,
egyedül, csupán egy inasa kiséretében.</p>
<p>Azon sárosan, a hogy kocsijából leszállt, melynek lovait maga
hajtotta idáig, sietett fel a czárhoz.</p>
<p>III. Péter egész híven maradt udvarától környezve fogadta a
követet.</p>
<p>Vele voltak még holsteini tisztjei s kozák kegyenczei.</p>
<p>Ismailoff minden térdhajtás nélkül járult eléje s
megszólítá:</p>
<p>– «Kegyelmes herczeg».</p>
<p>Münich dühösen kiálta rá:</p>
<p>– Nem látod-e vakmerő, kivel beszélsz?</p>
<p>Erre Ismailoff oda lépett a czárhoz, s a mint Münich az annak
mellén függő uralkodói gyémánt-csillagra mutatott, letépte azt
onnan, s oldalzsebébe dugta.</p>
<p>S aztán újra kezdé:</p>
<p>– Kegyelmes herczeg…</p>
<p>A vakmerőségre a vér futotta el minden jelenlevő férfi arczát, a
harag pirja elébb, azután a szégyené, midőn látták, hogy a czár
enged magán megtörténni oly meggyalázást, <span class=
"pagenum"><a name="Page_70" id="Page_70">-70-</a></span> melyet ha
nem volna czár, hanem csak egy közrendü férfi, a vakmerő vérével
kellene lemosnia.</p>
<p>Péter mozdulatlanul hagyta saját rendének nagykeresztjét
melléről letépni, tulajdon szolgái egyikétől, ki egyes egyedül jött
el, őt udvara közepén megalázni.</p>
<p>– Kegyelmes herczeg; a czárnő, II. Katalin ő felsége
parancsolatából ezennel tudatom veled, hogy e percztől fogva az
ország foglya vagy, mind magad, mind kegyenczed, Gudovics, mind
kegyencznőd Woronzoff Erzsébet.</p>
<p>Woronzoff Erzsébet sikoltva veté magát Péter lábaihoz.</p>
<p>– Oh uram, ha védni nem tudsz, ölj meg inkább, mintsem
kiszolgáltass irtóztató ellenségeimnek.</p>
<p>Péter kivonta kardját és – átnyújtá Ismailoffnak.</p>
<p>– És most, – szólt a kegyetlen követ – itt e lemondási okmány.
Ezt ird alá.</p>
<p>Péter egy perczig tétovázott, hogy aláirja-e ez okmánynak
nevét.</p>
<p>– Irod, vagy nem irod: ez reád nézve élet, vagy halál.</p>
<p>És Péter aláirta nevét.</p>
<p>A bátrak, a vitézek, kik körüle álltak, s kik egy intésre készek
lettek volna helyette hidegvérrel meghalni, elfordíták arczaikat és
sirtak szégyenükben.</p>
<p>Ekkor Ismailoff karon fogta Pétert; a kegyencz Gudovicsnak
meghagyá, hogy vezesse utána Woronzoff Erzsébetet s azzal mind a
hármat felültette sáros hintajába; ő maga ismét felkapott a bakra s
Péter holsteini vitézeinek fegyveres sorfalán keresztül, egyedül,
kiséret és cselédség nélkül, vitte fogva a – tegnap még czárt, ma
már csak a czárnő eldobott férjét.</p>
<p class="center">* * *</p>
<p>Pétert Razumovszky hetman Premorszkoje Dvor kastélyába tették
őrizet alá; kegyencznőjét, Woronzoff Erzsébetet Katalin elé
vitték.</p>
<p>A kik elfogták, azt hivék, gyönyörüséget fognak okozni
Katalinnak megalázott vetélytársnője láttával. <span class=
"pagenum"><a name="Page_71" id="Page_71">-71-</a></span></p>
<p>Woronzoff Erzsébet elevenen képzelé magában mindazon
szenvedéseket, mikben a győztes boszúját hüteni fogja, s félelemtől
sápadtan rogyott térdre Katalin előtt, midőn hozzá vezették.</p>
<p>Katalin még mámoros volt az átvirrasztott éjszakáktól, a
diadaltól, a férfias küzdelemtől, a koronától.</p>
<p>– Erzsébet, – szólt férje kegyencznőjéhez, ingerlő hangon; – a
koczka hamar fordult, s te most az vagy, a mi én lennék, ha meg nem
előztelek volna.</p>
<p>Woronzoff Erzsébet összerázkódott e szavak borzalmától.</p>
<p>– Tudod-e azt Erzsébet, hogy mikor Nagy Péter czár ellen a
streliczek föllázadtak; az összeesküvők közt nők is voltak? Azokat
a czár nem végezhetvén ki saját kezével, azt tette velük, hogy egy
földalatti börtönbe záratá a Néva partján, s mikor a Néva megáradt,
ott fulladtak mind.</p>
<p>Woronzoff Erzsébet nyögve fogta kezei közé fejét, hogy ne hallja
a fenyegetést.</p>
<p>– Fogsz emlékezni arra a történetre is, – folytatá a czárnő
kegyetlenül, – mikor Lapukin herczegnő azt találta mondani egyszer
Erzsébet czárnő idejében: «én szebb vagyok, mint a czárnő». Elődöm
azzal bünteté meg e szavakért, hogy a piacz közepén a vérpadon
huszezer bámuló láttára letépette ruháit, hadd bámulja hát az egész
világ, milyen szép az a némber, a ki szebb, mint a czárnő; s akkor
azt a szép termetet addig verette kancsukával, mig a vér folyt
minden tagján, s végre kérkedő nyelvét elvágatá, úgy küldte
Szibériába.</p>
<p>– Irgalom! rebegé összeroskadva a fogoly vetélytárs.</p>
<p>– Hát a schlüsselburgi várnak hallottad-e hirét, Erzsébet,
melyben a megholt czárnő parancsára, Iván nagyherczeget tartják
fogva? Egy földalatti folyosó van ott, melybe soha sem hat le
napsugár, sem egy hang a föld felszinéről. Éj van benne szünetlen
és az ott levőnek még csak egy órát sem adnak, hogy számlálhassa a
napokat, <span class="pagenum"><a name="Page_72" id=
"Page_72">-72-</a></span> az órákat, hogy tudhassa, mikor van
tavasz, mikor ősz? hogy tudhassa, mennyi volt az idő, melyet
keresztül élt? mennyi van még hátra a meghalásig? és senkinek, a ki
hozzá belép, nem szabad egy szót szólni hozzá soha, mint a hogy nem
szólnak a halottak egymáshoz. Hallottál e börtönről beszélni ugy-e?
Mondtad elégszer, hogy van egy gyűlölt asszony, a ki ártatlan
gyermekével együtt e börtönbe fog élve eltemettetni; s az a gyűlölt
nő én vagyok, s a ki elbukott, az te vagy.</p>
<p>– Kegyelem! kegyelem! sikoltá Katalin lábaihoz borulva a
kétségbeesett vetélytársnő. Inkább a halált, a gyors halált, csak
ne ez irtózatos börtönt.</p>
<p>Katalin elfordult tőle s hideg kegyetlenül tekinte le rá.</p>
<p>– A hogy elődeim álltak bosszút azokon, kik őket megbántották,
mind irgalom és tisztesség volt ahhoz képest, a hogy én büntetlek
meg téged. Én megvetlek és nem veszek tudomást rólad. Mehetsz, hová
akarsz. Azok között, a kiket gyűlölök, te még utolsó helyen sem
állhatsz. Én nem látlak meg, én nem tudok rólad; te nyomorúlt
semmi!</p>
<p>Azzal ott hagyta a földön heverő s a földre még jobban legázolt
vetélytársnőt.</p>
<p>A kik nem ismerik a nőket, azt mondták, hogy a czárnő nagylelkű
volt, kegyelmet osztott; a kik jobban ismerik, hogy kegyetlen volt,
lelkét taposta meg ellenfelének, szivére hágott, boszút állt! A kik
pedig igen jól ismerik a nőket, azok fejet csóváltak, s azt
mondták, hogy a dráma ezzel nincs befejezve: az ily
kegyelemosztásnak vér lesz a vége; és azt nem tudni, hogy kinek a
vére?</p>
<p class="center">* * *</p>
<p>Julius 10-dikén mondott le a koronáról III. Péter.</p>
<p>Julius 11-dikén Katalin jutalomosztásokkal töltötte a napot;
híveit, kik a trónra segíték, czímekkel, hivatalokkal, uradalmakkal
ruházta fel.</p>
<p>Azok között, kik jutalmat követelni jöttek, utoljára jelentkezék
Orloff. <span class="pagenum"><a name="Page_73" id=
"Page_73">-73-</a></span></p>
<p>– Mindenki meg van elégedve úrnője kegyével, csak én vagyok még
hátra, szólt, midőn végre egyedül maradt a czárnővel.</p>
<p>– Nem feledkezém meg rólad, gróffá, miniszterré emeltelek, neked
adtam Robsa és Gacsina uradalmait, a mik eddig a czáré voltak.</p>
<p>– Igaz, szólt Orloff, hogy azért küzdöttem, a mi eddig a czáré
volt; de az más, mint Robsa és Gacsina uradalmai.</p>
<p>– Hivatalt kivánsz?</p>
<p>– Sőt fölmentetést kérek oly hivatal alól, melyet csak fölséged
megszabadításáért viseltem, s mely a mai napon túl fölösleges
lett.</p>
<p>– Mit értesz ez alatt?</p>
<p>– A Daskoff herczegnőnek udvarlást. Felséged tudja, hogy én a
herczegnőt nem szeretem, mert – – mert mást szeretek.</p>
<p>Katalin mélyen nézett az ifjú szemébe; azután kezét nyújtá
neki.</p>
<p>– Fölmentelek.</p>
<p>Ez volt Orloff jutalmainak összesége.</p>
<p>Hanem e pillanattól fogva Daskoff herczegnő észrevevé, hogy a
rózsákból, melyeket letépni segített, nem az ő számára van nyugágy
vetve.</p>
<p>És Daskoff herczegnő Woronzoff Erzsébet testvére volt.</p>
<p>A lázadás kezdetekor az összeesküvők azzal tették könnyűvé
tervük sikerültét, hogy minden utczán kihiresztelék, miszerint
Péter czár a vadászaton leesett lováról s nyakát szegte, ezért
engedte mindenki a czárné trónra lépését oly akadálytalanul
végbemenni.</p>
<p>Volt is rá gond, hogy a czár el legyen téve szem elől;
elszállíták őt Robsa várába, szigorú őrizet alá.</p>
<p>Hanem már julius 12-én beszélni kezdték a városban, hogy a czár
halálhíre nem volt igaz, hogy Péter most is él s el van fogva.</p>
<p>Az országnagyok közt elégületlen hangok hallatszottak
<span class="pagenum"><a name="Page_74" id=
"Page_74">-74-</a></span> Orloff kitűntetése miatt. A kaszárnyákban
a katonák egymás közt verekedni kezdtek; a tengerészek arczul
köpködték a testőröket, azt mondva szemükbe, hogy két rubelért
fejenkint eladták urokat, a czárt.</p>
<p>Katalint e nap éjjelén kétszer riaszták fel álmából utczai
csatározásokkal.</p>
<p>Julius 13-án Katalin hívei szükségesnek találták nyilt sisakkal
lépni föl Péter ellen.</p>
<p>Katalin tizenöt pontban fogalmazott nyilatkozványt hirdetett ki
fogoly férje ellen. E vádpontok voltak, hogy Péter nem birt
képességgel Oroszországot kormányozni, hogy Erzsébet czárnénak sok
bút okozott, hogy a megholt czárnő temetéséről nem gondoskodott
illendően, hogy nem törődött az állam ügyeivel, hogy az orosz
nemzetet gyűlölte, hogy káros újításokat hozott be, hogy a görög
szenteket nem tisztelte, hogy trónörökösét ki akarta zárni, s
idegen főre juttatni a koronát, hogy az ország törvényeit és
szokásait megsértette, hogy a birodalom javadalmait eltékozolta,
hogy az orosz nép leghalálosabb ellenségével, a poroszszal békét
kötött, hogy az orosz nép érdekei ellen a dánokkal háborút
keresett, hogy a hadsereghez új hadgyakorlatot és egyenruhát hozott
be, és végül, hogy országlás helyett csak ivásra és dobzódásra volt
gondja.</p>
<p>Julius 14-én megtudta Katalin, hogy e manifestuma daczára sokan
vannak, a kik Pétert nem találják eléggé bűnösnek, hogy Európának
megdöbbentő példát szolgáltasson, milyen kevés ürügy elég arra,
hogy egy uralkodó trónját veszítse?</p>
<p>Julius 15-én Katalin czárnőt késő éjjel ismét felkölték, hogy
személyes megjelenésével segítsen lecsillapítani egy katonai
lázadást, mely épen azon Izmailofszky-kaszárnyában tört ki, a
honnan diadalútját megkezdte.</p>
<p>Midőn e zavargás lecsillapításából megtért a czárnő, minden
idege beteg, fellázadt volt.</p>
<p>Hat nap óta Szentpétervár minden utczája úgy zajgott
<span class="pagenum"><a name="Page_75" id=
"Page_75">-75-</a></span> egész éjen keresztül, mint nappal; a
fölvert óriási hangyaboly nem tudott lecsendesülni, s ha egy helyen
lecsillapíták, más helyen újra kitört.</p>
<p>A czárnő kétségbeesésig izgatottan tért meg palotájába, követve
Orlofftól és udvari orvosától, ki az utóbbi napokban mindig vele
járt. Az orvos neve volt Kruse.</p>
<p>– Minő élet, minő élet? mondá a czárnő, midőn magukra maradtak,
s ő fáradtan rogyott egy karszékbe. Igy fog-e már ez mindig lenni?
Oh Péter, hát a börtönből is elérsz-e kezeddel?</p>
<p>Orloff és az orvos nem merték vigasztalni, tudták, hogy az csak
még jobban ingerelné.</p>
<p>– De engem nem fognak megalázni, szólt hirtelen fölállva.
Kruse!</p>
<p>Az orvos eléje jött.</p>
<p>– Kruse, tud-e ön nekem oly gyorsan ható mérget adni, mely egy
ember életét akkor, a mikor ideje eljött, ketté tudja
szakítani?</p>
<p>– Fölség!</p>
<p>– Nem szavakat kértem. Van-e önnél ilyen méreg? Nem tudhatja
senki, mit hoz a holnap. De azt tudja meg mindenki, hogy Katalin
czárnőt nem fogja más letörni, mint saját maga. Én mertem megvetni
a halált, merem megvetni az életet.</p>
<p>Az orvos tétovázni látszott, Orloff megtaszítá, hogy tegye, a
mit a czárnő kiván.</p>
<p>Kruse visszatért egy sötétszínű üvegcsével.</p>
<p>Katalin mohón nyúlt utána.</p>
<p>– És ez elég egy ember halálára?</p>
<p>– Fele is elég, bizonyítá az orvos.</p>
<p>– Akkor ez két embernek is elég, szólt Orloff. S mielőtt Katalin
kezébe jutott volna, elvevé az orvostól a méregüvegcsét.</p>
<p>– Mit akarsz vele? kérdé tőle Katalin sötét tekintettel.
<span class="pagenum"><a name="Page_76" id=
"Page_76">-76-</a></span></p>
<p>– Majd ha eljön annak a két embernek az ideje, akkor kielégíteni
őket vele.</p>
<p>– Kit értesz e két ember alatt?</p>
<p>– Az egyik én vagyok.</p>
<p>– Hát a másik?</p>
<p>– Azt majd megmondom máskor.</p>
<p>Katalin nyugtalan gyanúval tekinte rá, keresztül akart rajta
nézni s tán kitalálta volna gondolatát, ha valami véletlen új
riadal közbe nem jő.</p>
<p>A gyermek trónörökös, a kis Pál, kit Katalin mindig a magáé
melletti szobában hálatott, fölébredt; rossz álma volt, sírt;
anyját akarta látni. Dajkái nem tarthatták vissza, erővel áttört
anyja szobájába, s a mint meglátta őt, sikoltva futott oda
hozzá:</p>
<p>– Anyám, anyám! Ne hagyj! Meg akarnak ölni. Az a véres ember,
azzal a nagy késsel. Ne engedd, hogy idejőjjön. Ne hagyd kinyitni
az ajtót. Bezártak a pinczébe, a hol Iván bátyám aluszik. Jaj, ha
fölébred és ott talál. Iván bátyám a kegyetlen! Ne engedj odacsukni
hozzá. Jó leszek, szót fogadok mindig. Jó leszek, imádkozom. Csak
ne engedd, hogy Iván bátyámhoz vigyenek, anyám, kedves anyám!</p>
<p>A gyermek lázreszketéssel bújt anyja ölébe, annak palástját
takarva magára. Az álmatlan estéken bizonyosan Iván bátyjával
ijesztgették dajkái, hogy féltében aludjék, s aztán a gyermek
felőle álmodott.</p>
<p>E gyermek rémlátása a földre zúzta Katalint. Leroskadt mellé,
úgy ölelte keblére, és sírt és haját tépte kétségbeestében. Nem
volt czárnő, úrnő, csak egy gyermekében élő anya volt.</p>
<p>– Ne félj, ne félj! Ártatlan gyermekem, te nem fogsz Iván bátyád
tömlöczébe jutni. A te szép fejedért nem fog nyúlni a véres kezű
ember. Ha el kell menni, magammal elviszlek téged, s akkor olyan jó
helyen leszünk, a hova nem jöhet utánunk senki.</p>
<p>A kis gyermek lassan elcsendesült anyja ölében. <span class=
"pagenum"><a name="Page_77" id="Page_77">-77-</a></span></p>
<p>A czárnő Orloffot szólítá.</p>
<p>– Orloff, add ide azt az üveget.</p>
<p>Nem mozdult senki.</p>
<p>Körültekinte. Egyedül volt gyermekével a szobában. Orloff és az
orvos eltávoztak észrevétlenűl.</p>
<p>A czárnő csöngetett.</p>
<p>– Hová lett Orloff? kérdé a belépő udvarnoktól.</p>
<p>– Fölség. A gróf eltávozott a palotából.</p>
<p>– Utána kell küldeni rögtön és tudtára adni, hogy én hivatom.
Parancsolom, hogy ide jőjjön. Érted-e? Ha nem jönne, erővel kell őt
visszahozni.</p>
<p>Az udvarnok elsietett.</p>
<p>Ki találhatta volna meg Orloffot most, az éjszakai zavargó nép
tömkelegében, hogy visszahozza?</p>
<p class="center">* * *</p>
<p>A lázadási zaj, mely éjjel az utczákat betölté, a következő
napra is átterjedt. Az utczákon zendülő néptömegek jártak-keltek,
kiket a Woronzoffok küldöttei izgattak fel; minden pálinkabódéban
arról beszéltek, hogy a czár nem halt meg, hanem elutazott
németországi hadseregéhez, s nemsokára vissza fog térni; a
különböző ezredek katonái véres verekedéseket folytattak a
csapszékekben, mik egész nap eltartottak, hol az egyik verte ki a
másikat, hol a másik foglalta el a tért; ittas demagógok tartottak
bőszítő beszédeket a nyilt vásártéreken, s a testőrség alig birta
az árt föltartóztatni, hogy a czári palota küszöbéig ne hatoljon,
melynek ablakaiból jól lehete hallani az éjjel-nappal le nem
csillapuló óriás zajgását.</p>
<p>E palota legpompásabb teremében járt fel s alá nyugtalanul
Katalin, abban a czárnői fényes öltözetben, melyben megkoronázták.
A terem az erkélyre nyilt, ez erkélyről szokták Oroszország
uralkodói magukat népeiknek megmutatni, mikor annak ideje van,
mikor a lármázó sárkány, a nép, tűzokádó torkába egy kegyes,
lecsillapító szót kell hajítani. <span class="pagenum"><a name=
"Page_78" id="Page_78">-78-</a></span></p>
<p>Katalinnak perczről-perczre készen kellett arra tartania magát,
hogy e sokfejű szörnyeteg előtt megjelenjen.</p>
<p>Karján a trónörökössel, fején a moszkvai koronával, vállán a
hermelin palásttal, és arczán az ellenállhatlan mosolygással,
szemben a jégarczú halállal. Akkor aztán váljék el, hogy melyiknek
van nagyobb ereje: e mosolygó hölgynek, vagy ama csontfejű
úrnak?</p>
<p>A népzaj perczről-perczre jobban közeledik a palota felé. A
testőröknek meg van parancsolva, hogy lövést tenni nem szabad, ha a
vont fegyver nem segít, vonuljanak a palotába vissza.</p>
<p>Az udvaronczok nem titkolják a forrongás okát. Katalin úgy is
jól tudta azt.</p>
<p>A nép akarja tudni, hova lett Péter czár?</p>
<p>A szabadon bocsátott, a megvetett vetélytársnő megmutatta, hogy
fulánkja éles. Vele együtt el volt bocsátva az élő tanú, ki Péter
czárt börtöne ajtajáig kisérte. Woronzoff Erzsébet Katalin
palotájának hajtá vissza a felzaklatott árt ezzel a két szóval:
«Péter él!»</p>
<p>S milyen könnyű volna ezt az árt ismét visszatéríteni medrébe
másik két szóval: «Péter meghalt».</p>
<p>S milyen könnyen megtörténhetnék ez!</p>
<p>Épen e gondolat ejté kétségbe Katalint.</p>
<p>Hova lett Orloff? Hová tűnt el a méreggel? Kit értett ama
«másik» alatt?</p>
<p>Ha végrehajtaná az iszonyú tettet, a czárnőt és gyermekét
megmentené vele; ah de átkozott volna az, a ki ezt tudta, a ki ezt
helybenhagyta, a ki ezt meg nem akadályozá.</p>
<p>Ah, e tusa rettenetes!</p>
<p>A férj kelt harczra a nővel, a hitves a hitvestárssal. Egymás
életerén tartják kezeiket. A melyik elbocsátja a másikat, az maga
halt meg. Nincs választás! Ölni kell annak, a ki élni akar. Nem
alkudhatik többé. Nem kegyelmezhet és nem kérhet kegyelmet.
Valamelyiknek bele kell feküdni a sírba, mely meg van ásva.
<span class="pagenum"><a name="Page_79" id=
"Page_79">-79-</a></span></p>
<p>Oh irtózatos, irtózatos.</p>
<p>A czárnő kezeit tördelve jár fel s alá koronatermében s
hasztalan kér tanácsot e sötét emlékű ősöktől, kik ott a rámákban
festve vannak, s kiknek újjai olyan szép pirosak most is az
atyafivértől.</p>
<p>Senki sem jön hozzá tanácsosai közül. Nem merik háborítani.</p>
<p>És a fenyegető zaj egyre közelít; a városnak minden harangja
zúg. Ki tudja már hol az ellenség, hol a jó barát? A távolabb
városrészekben puskaropogás hangzik, a kaszárnyákban
verekesznek.</p>
<p>Az utolsó lovas testőr-osztály is bevonul már a palota kapúin, s
jő utána hömpölyögve a fékezhetetlen tömeg, az a minden főváros
mobja, melyet nem látunk máskor, csak a mikor rettegünk tőle. Magas
póznákon fehér zászlók emelkednek ki a tömegből, mikre vörös
betűkkel van felírva: «Hol a czár?» Némelyiken csak egy nagy
kérdőjel, semmi más. Erre feleljen, a ki tud.</p>
<p>Katalin zsibbatag idegekkel látta ablakán keresztül e nagy
kérdőjeleket közelíteni.</p>
<p>E válság perczében lépteket hallott háta mögött.</p>
<p>Orloff jött meg.</p>
<p>– Te vagy? kiáltá Katalin. Honnan jösz?</p>
<p>– Fölséged hivatott. Elébb nem jöhettem; de jókor jöttem épen.
Lépjen ki fölséged az erkélyre, mutassa magát a népnek.</p>
<p>Katalin önkéntelenül engedte magát az erkélyre kivonatni.</p>
<p>Láttára mindennemű ordítás támadt. Egy része a népnek, a délczeg
fejedelmi alak láttára éljent kiáltott a czárnőnek, más része Péter
czárt követelé; akkor Orloff a czárnő mögül kilépve, a népzajt
túldörgő hangon kiálta:</p>
<p>– Nézzetek oda!</p>
<p>S a mint kezével az utcza végére mutatott, a meglepett néptömeg,
kiváncsian intése után tekintve, egy pillanatra <span class=
"pagenum"><a name="Page_80" id="Page_80">-80-</a></span>
elcsendesült, s a csöndes percz alatt erőteljes hangon kiálta
Orloff:</p>
<p>– Péter czár meghalt! Nyissatok útat halottas szekerének és
adjátok meg végtiszteletét.</p>
<p>Az utcza túlsó végén, hová Orloff mutatott, s melyet még a
gyalog testőrség tartott elzárva, egy gyászszekér közeledett, hat
fekete lóval s a gyászravatalon feküdt nyitott koporsóban – Katalin
férje, III. Péter czár.</p>
<p>Katalin felsikoltott, midőn meglátta a halott arczát. Ráismert,
bár nagyon el volt kékülve.</p>
<p>A népharag egy percz alatt le volt hűtve.</p>
<p>A lázadó tömeg egyszerre kétfelé vált az utczán s letérdepelt a
kocsi előtt.</p>
<p>A nehéz szekér lassan döczögve haladt végig a kövezeten, gyakran
megállíttatva, hogy a nép vezetőinek, orosz szokás szerint, meg
lehessen csókolni a holt czár ajkait.</p>
<p>Azt mondják, hogy e csók után mindenkinek feldagadt az ajka
később.</p>
<p>S a mint a gyászszekér mögött ismét összezáródott a néptömeg,
aként keletkezett annak nyomában az üdvriadás.</p>
<p>– Éljen a czárnő!</p>
<p>Katalin visszatámolygott Orloff karján a terembe.</p>
<p>Sápadtan, bűntudatos halványan kérdezé tőle:</p>
<p>– Mit tettél? hol van a méreg?</p>
<p>– Fele még az «egyik» számára meg van. A másik felét már elvette
a «másik».</p>
<p>Katalin irtózva taszítá el magától Orloff kezét.</p>
<p>Az országnagyok most megtölték a koronatermet, eljöttek üdvözlő
beszédeket tartani, a nép rekedtté ordítá magát a palota előtt
«Éljen a czárnő!» kiáltásaival, s Katalin a trón lépcsőjén feküdt,
arczát eltemetve kezeiben s keserűen sírva.</p>
<p>A czárnő meg volt mentve, hanem a nő, az elveszett!</p>
<p class="center">* * *</p>
<p><span class="pagenum"><a name="Page_81" id=
"Page_81">-81-</a></span></p>
<p>És Orloff igazat mondott: a méreg megmaradt fele csakugyan azé
az «egyiké» lett. Mikor elveszté a czárnő kegyét, az ő életét is az
oltá ki, a mi a megholt Péter czárét.</p>
<h2>EGY LENGYEL TÖRTÉNET.</h2>
<p>Madamoiselle Larisse valami középszerű énekesnő volt Párisban,
ki ott nem sokra vergődhetvén az operánál, elmondta magának azt a
nagyon sok elődje által feltalált jelszót: «A művésznek minden
ország hazája», s egy vállalkozó operatársulat primadonna
assolutájaként elutazott Varsóba.</p>
<p>Azonban még mielőtt az orosz rubelekkel megismerkedhetett volna,
tapasztalást tett a rendőri szabályozások mezején: a kormányzó azt
hitte, hogy a franczia társulat föllépte zajos politikai
demonstráczióra adhat alkalmat, s egyelőre betiltott minden
debütirozást.</p>
<p>Az operatársulat igazgatója lótott-futott Pontiustól
Gortsakoffig, egyik nap biztatták, másik nap elutasították; a
társaság tagjai ez alatt az adósság-csinálás minden módszerein
keresztül gyakorolták magukat, s mire definitive ki lett jelentve,
hogy semmiféle egyéb mulatság a varsóiaknak meg nem engedtetik,
mint esténkint a szász kertben trombitáló katonai zenekar
hallgatása, akkorra ők is eljutottak abba a definitivumba, a mikor
már az embernek az utolsó hajaszála sem az övé.</p>
<p>Madamoiselle Larisse ugyan elég szép hölgy volt arra nézve, hogy
egy nagy városban éhen meg ne haljon, s ha egyszer a lámpafény elé
kerülhetett volna, bizonyosan elég hódítást vihetett volna véghez
abban a városban, a melyben az orosz premier véleménye szerint,
egyedüli joga csak a hódítónak lehet, hanem arra mégis kényes volt,
hogy jobb foglalkozás hiányában, a rendőrfőnökhöz menjen s
engedélyt kérjen tőle gyászruha viselhetésére. <span class=
"pagenum"><a name="Page_82" id="Page_82">-82-</a></span></p>
<p>Föltéve, hogy ezt a lapot nők is olvashatják, nem akarom
megmagyarázni, mit jelentenek a lengyel királyságban a rendőri
engedélylyel gyászoló hölgyek?</p>
<p>Pedig az éhség rossz tanácsadó s a társaság minden tagja
elzüllött már erre-arra, az igazgató kimondta, hogy «sauve, qui
peut!» meneküljön, ki hogy tud.</p>
<p>Larissenak már két nap óta nem küldött házigazdája ebédet, mert
az addigiért sem fizetett; fűtőszereit is megtagadta, sőt azzal a
világos biztatással kecsegteté, hogy holnap lesz a napja, a mikor a
kisasszonyt az ajtón kívül fogja elhelyezni.</p>
<p>A menekülni nem tudó primadonnának volt még egy katulya theája,
egy dobozka czukros kétszersültje, azt előkereste, s nagyon jót
nevetett, midőn, más tüzelőszer hiányában, szerepeit rakva egymás
után a kandallóba, azoknak tüzénél theája utolsó maradékát
főzögeté.</p>
<p>A papirostűz rendesen több füstöt ad, mint lángot; Larisse azon
vevé észre, hogy mire a theája megfőtt, majd megfulladt a füstben,
ki kellett nyitnia az ablakot, hogy friss lég jöhessen be.</p>
<p>Azután leszűrte theáját egy kis törtfülű csészécskébe s
előkereste a szekrény fenekéből azt a rumos palaczkot, mely otthon
Párisban még tele volt. Sajnálkozva vevé észre, hogy abból bizony
már egy árva cseppet sem lehet többé kifacsarni. Fel is fordította,
úgy nézett bele. Nem volt abban egyéb, mint a multak boldog emléke:
az illat.</p>
<p>– Se baj, kisasszony. Van nálam. Ihatjuk azzal.</p>
<p>Ezzel a szóval egy rekedt férfihang lepé meg, a szobája
közepén.</p>
<p>Larisse nem ejté el ijedtében az üres palaczkot, hanem marokra
fogta azt, mint egy buzogányt, olyanformán, mintha valakinek a
fejéhez akarná vágni.</p>
<p>Egy torzonborz szakállú férfi állt előtte, a mint a füstös
légkörben kivehető volt alakja, zsinóros czamarkában és térdig
sáros hosszú csizmákban, fövegét és hosszú bőr útitáskáját kezében
tartá. <span class="pagenum"><a name="Page_83" id=
"Page_83">-83-</a></span></p>
<p>– Micsoda ez? riadt rá a leány, hogy jön ön ide?</p>
<p>– A nyitott ablakon át, kisasszony, engedelmet kérek.</p>
<p>– Mit akar ön itt?</p>
<p>– Legelőször is azt, hogy tegyük be az ablakot s ne beszéljünk
ilyen hangosan, mert az Varsóban nem szokás éjszaka; másodszor azt,
hogy küldje el kegyed, szép kisasszony, a házmestert az «Arany
róká»-hoz egy kis vacsoráért, mert tegnap óta egy falatot nem
ettem; és harmadszor, hogy ugyanazzal az emberrel hivasson papot, a
ki bennünket összeeskessen, mert én önt ma nőül akarom venni.</p>
<p>– Meg van ön tébolyodva? kérdé Larisse egyik bámulatból a
másikba esve.</p>
<p>– Dehogy vagyok. A legnagyobb kényszerűség az, a mit teszek.
Engedje meg kérem, hogy leüljek; csak a vasúttal futottam versenyt,
egy kicsit el vagyok fáradva. Hanem azért, a mint megesküdtünk, egy
óra mulva utazni fogunk.</p>
<p>– Uram, ön helytelenül tréfál velem. Én nem vagyok az, a minek
ön hisz.</p>
<p>– Én tudom, hogy ön egy becsületes, derék leány; különben az
nekem mindegy. Önnek az utolsó garasa is elfogyott, haza nem mehet
Párisba; én tehát önt feleségül veszem, ha beleegyezik, s rögtön
vasútra ülünk, meg sem állunk Párisig. Én nem kivánok öntől semmit,
mint a mindennapias gyöngédségeket, a miket nők szoktak férjeik
iránt útközben tanusítani s azután, ha Párisba értünk, akkor
szabadságában áll kegyednek válópert indítani végre nem hajtott
házasság alapján.</p>
<p>– De mire való ez uram?</p>
<p>– Hogy mire való? ez nagyon hosszú történet, mihelyt Párisba
érünk, azonnal elmondom önnek egészen. Oh az nagyon hajmeresztő
történet! Olyan érdekes, mint valamely regény. Kegyedet az
mulattatni fogja. Hanem addig ne kérdezősködjék felőle semmit. Elég
legyen kegyednek annyit tudni felőlem, hogy igazi nevem, melyet
<span class="pagenum"><a name="Page_84" id=
"Page_84">-84-</a></span> kegyednek felajánlok: Zseminszky Kázmér;
hanem ezt nem viselem, csak mikor egyedül vagyunk. Tárczámat átadom
kegyednek, benne van százötvenezer frank papirokban; fizessen ki
mindent, a mivel tartozik, s az úton gondoskodjék szükségeimről. Ha
Párisba érve elválunk, vagyonomat megfelezzük, ha én velem útközben
valami történik, vagyonom kegyedé marad egészen.</p>
<p>– Uram, ön engem elrémít.</p>
<p>– Azt elhiszem. Magam sem kételkedem benne. Tegye be kérem az
ablak tábláit; a kozák őrjáratot hallom közelíteni.</p>
<p>Larisse önkéntelenűl szót fogadott; pedig az által, hogy
ablaktábláit betette, egészen a rejtélyes betörő discretiójára
bízta magát.</p>
<p>– Köszönöm, kisasszony; látszik, hogy kegyednek szíve van.
Sajnálom nagyon, hogy szívének jó tulajdonságait nem
tanulmányozhattam elébb. Most kénytelen vagyok így ajtóstól, sőt
ablakostól rohanni be a házba. Tehát miután az első kérésemet volt
kegyed szíves teljesíteni egy percznyi gondolkozás után, talán elég
lesz öt percznyi gondolkozás arra, hogy vajjon hozasson-e
mindkettőnk számára vacsorát. Ime, odaadom az órámat is, akaszsza
kegyed a nyakába, s aztán nézze rajta a perczeket.</p>
<p>A jövevény levette óráját, aranylánczostól, s az énekesnőnek
adta.</p>
<p>– Jó, uram; nem bánom, vacsoráljon hát itt.</p>
<p>Larisse kiment, beszélt a házmesterrel, pénzt adott neki s
nemsokára visszatért, maga hozva az átvett ételeket, mintha értené,
hogy azt az alakot egy harmadiknak meglátni nem szabad.</p>
<p>– Igen köszönöm, szép kisasszony. Tehát ha megengedi, legyünk
egymásnak vendégei.</p>
<p>Az idegen nem várt több kinálást, széket tett Larissenak és
magának. Kétfelé vágta a sültet, megosztotta a burgonyát és hozzá
látott az evéshez.</p>
<p>Larisse elnézte e különös férfi arczát, mialatt az evett.
<span class="pagenum"><a name="Page_85" id=
"Page_85">-85-</a></span> Milyen mohón, milyen gondolat nélkül
falt, mintha nem is tudna róla, hogy eszik; mintha csak egy
mulhatlan kötelességet hajtana végre; e közben magas, fényes
homloka redőkbe volt húzva, szemei egy pontra szegezve, mint a ki
mélyen gondolkozik valamiről; s néha megállt, mintha hallgatóznék,
feje hátra szegült, s úgy fogta kezébe a kést, melylyel evett,
mintha valaki ellen életre-halálra készülne védni magát.</p>
<p>Az ilyen vacsorázáson hamar át lehetett esni. A jövevény egy
tele pohár vizet hajtott fel egyszerre, s csak azután vette észre
magát.</p>
<p>– Ezer bocsánatot kérek. Csak egy pohár van az asztalon s én
magam iszom elébb, elfelejtve, hogy még idegen nővel ülök szemközt.
Én már egészen abban voltam, hogy az ember feleségével egy pohárból
is szokott inni.</p>
<p>Larisse még mindig hihetlenül rázta fejét.</p>
<p>– Nos kisasszony. Első kérésemet teljesíté egy percznyi
gondolkozásra, a másodikat öt percznyire, azóta huszonöt percz
mulhatott, elhatározta-e magát?</p>
<p>– Mire?</p>
<p>– Hát – hogy iszik-e ebből a pohárból, a melyből én már
ittam?</p>
<p>E kérdés oly gyöngéd, oly bensőséggel teljes hangon volt mondva,
hogy Larisse kénytelen volt megtérni onnan, mintha egy részeget,
vagy egy őrültet látna maga előtt.</p>
<p>– Akar-e kegyed velem most ez órában rögtön megesküdni, a
másikban útrakelni, vagy pedig akarja-e, hogy a merre jöttem, az
ablakon újra kiugorjam az utczára, s a legelső kozákkal, a kinek a
felhivására nem felelek, agyonlövessem magamat?</p>
<p>– De uram, hiszen az idő éjszaka.</p>
<p>– Az nem akadály. Van lelkész, a ki bennünket összeesket most
is. Itt az utcza végén a minorita kolostor; küldje el kegyed a
házmestert oda, mondja ott azt, hogy egy haldokló kiván gyóntatót,
a ki ezt a zsoltárból kihasított lapot küldi. Arról a lapról meg
fogja valaki tudni <span class="pagenum"><a name="Page_86" id=
"Page_86">-86-</a></span> a küldő nevét s rögtön sietni fog ide; az
végrehajtja a szertartást. – Mondja hát szép kisasszony, engedi-e,
hogy vizet töltsek a poharába?</p>
<p>Larisse némán inte, s reszketve nyult a pohár után, melyet az
idegen tele tölte számára s azután kiitta azt.</p>
<p>Az idegen odahajolt és gyöngéden megcsókolta kezét; de az oly
tisztelettel történt, mintha egy fejedelmi védasszony kezét
csókolta volna meg.</p>
<p>A lengyel azután lehúzta ujjáról brillantos gyűrűjét s az
énekesnő ujjára vonta fel, átcserélve azt ama finom kis
sodronykarikával, mely a kisasszony ujját ékesíté. Értéke alig
lehetett több egy franknál, különben az is rég a többi zálogbament
ékszer után vándorolt volna.</p>
<p>Ez volt a jegyváltás.</p>
<p>– Most küldje el kegyed a házmestert a kolostorba ezzel a
zsoltárlappal, szólt a lengyel, egy ócska nyomtatványt vonva elő
zsebéből, melybe egy pár szivar volt takarva.</p>
<p>A leány meggondolta magát.</p>
<p>– Ezt nem lehet a házmesterre bizni; hátha kém? titkos feladó?
Magam fogok vele odamenni.</p>
<p>Maga a menyasszony? esküvőre hívni a papot? Ez is először
történik a nap alatt. No de sok történik a Kárpátokon túl, a mikre
példát nem mutat a történet. Miért ne történhetett volna az is meg,
hogy egy fiatal leány éjnek éjszakáján, esőben, sötétben, egyedül,
őrjáratoktól nyugtalanított utczákon végig elinduljon, lelkészt
keresni, ki őt vőlegényével összeeskesse?</p>
<p>Zseminszky kézszorítással köszönte meg a leánykának ez
áldozatkészségét s gondosan betakargatá őt shawljába, hogy meg ne
hűtse magát.</p>
<p>A leányka meggyujtá kézi lámpását s elindult az utczán.</p>
<p>Az eső folyvást szakadt, a kozák őrjáratok a szomszéd utczában
csörömpöltek, az énekesnő nem törődött sem egyikkel, sem másikkal.
<span class="pagenum"><a name="Page_87" id=
"Page_87">-87-</a></span></p>
<p>A minorita-kolostor kapuján megnyilt egy szűk négyszögű ablak
csöngetésre s egy kemény, gyanakodó hang kérdezé: «Ki az?»</p>
<p>– Gyóntatóért jöttem egy haldoklóhoz; szólt a leány s benyujtá a
nyiláson a zsoltárlevélkét.</p>
<p>Nehány percz mulva nyikorgott a kulcs a nehézkes kapuban s egy
szerzetes és egy ministrans fiu jöttek ki rajta Mindkettőnél lámpa
volt, mert az orosz fölvilágosodás úgy kivánja, hogy ha három ember
megy az utczán, mind a háromnál lámpás legyen, s ha valaki a
szolgájával viteti a lámpát maga előtt s rajta kapják: a szolgát
szabadon eresztik, a gazdáját viszik a fellegvárba.</p>
<p>Szerencsésen eljutottak a leány lakásáig, a nélkül, hogy valami
baj érje őket.</p>
<p>– Valóban haldoklik azon ember? kérdé a szerzetes, midőn a kapun
belül voltak.</p>
<p>– Nem haldoklik, hanem esküdni akar egy nővel.</p>
<p>– Akkor nagy sietsége lehet.</p>
<p>Larisse előre bocsátá a lelkészt, s megmutatta neki szobája
ajtaját, melyen be kelle menni.</p>
<p>Azonban, a mint az ajtó feltárult, Larisse maga is
visszadöbbent, mintha idegen helyre nyitott volna be. A szobában
nem az otthagyott lengyel várt reá, hanem egy francziásan öltözött
fiatal férfi, fekete hajjal, borotvált arczczal és a la Henry IV.
kecske-szakállal; fekete frakkban, fehér mellényben.</p>
<p>Azonban ez mégis az ő szobája volt.</p>
<p>Larissenak valami veszélyben éber ösztön megsúgta, hogy jobb
lesz ez idegen alaktól nem kérdezni most semmit; hanem elvárni,
hogy mit mond ő, hogy jött ide s hova tette a lengyelt?</p>
<p>Jobb is volt.</p>
<p>– Jó estét, atyám; szólt a sima arczu férfi az érkezők elé
sietve s a hangról megtudta Larisse, hogy ki áll előtte? Maga
Zseminszky Kázmér.</p>
<p>A míg ő a kolostort megjárta, ideje volt neki átöltözni,
<span class="pagenum"><a name="Page_88" id=
"Page_88">-88-</a></span> szakállát levágni, befesteni, idegen
embert alakítani magából.</p>
<p>A lelkész kezét nyujtá a férfi elé, az megszorította a nyujtott
kezet, kézszorítás alatt közép ujjával azt a titkos jelt adva, a
miről két egyetértő egymásra ismer s a mit egy harmadik, bárhogy
figyelne is rájok, nem vehet észre. A kéz öt ujja egy szorítás
alatt, azok előtt, kik e rejtett beszédet értik, egész titkokat
közöl, a nélkül, hogy valaki mást látna benne, mint egy néma
kézszorítást; különösen a befogott középső ujj, kézszorítás alatt,
azt jelenti: «veszélyben vagyunk».</p>
<p>A szerzetes fejével inte.</p>
<p>– Hivattál.</p>
<p>– Haldoklóhoz gyóntatni, a mi nem felötlő. Talán nem is vétettem
nagyon az igazság ellen; ki tudja nem agoniázok-e most? Azért
gyóntass meg és aztán esküdtess össze menyasszonyommal.</p>
<p>– Hol van?</p>
<p>– Itt áll melletted. Ő vezetett idáig.</p>
<p>A szerzetes arcza nem mutatott semmi meglepetést. Csendesen,
minden aggály nélkül végzé a szertartást; Larisse mint Zseminszky
Kázmér neje állt föl a térdeplőről.</p>
<p>– Az anyakönyvbe igazi nevemet ird be, szólt a lengyel, s annak
egy kivonatát küldd el Lord John czím alatt poste restante Párisba.
Ott szükségem leend rá.</p>
<p>A szerzetes eltávozott s az új férj és nő egyedül maradtak.</p>
<p>– Kedves Larisse, szólt a lengyel, karja alá vonva az énekesnő
szép kezét, szabad önnek most némi utasításokat adnom? megengedi,
ha azoknak elfogadására kérem.</p>
<p>– Parancsoljon, uram. Én szót fogadok.</p>
<p>– Azt látja ön, hogy én nem az vagyok külsőmben, a ki egy óra
előtt voltam: az a hamu ott kandallójában a rajtam volt öltönyök
maradványa. Annyit ért kegyed már, hogy az a Zseminszky Kázmér, a
kinek a nyomait talán <span class="pagenum"><a name="Page_89" id=
"Page_89">-89-</a></span> az utcza szegletéig már felfedezték, itt
egyszerre eltünjön és ne legyen található többé. Már most
figyelmezzen rám kegyed. Engem e percztől fogva kegyed «Alfréd»-nak
fog nevezni. Első buffo bariton vagyok a párisi Varietés
szinháztól. Útlevelem egészen rendében van: nézze, a személyleirás
pontosan egyezik; rajta az orosz nagykövet visája, s minden
közbeeső rendőrfőnöké, a míg Párisból idáig jön az ember. Csak egy
hiánya volt még az útlevélnek: Poissard Alfréd nejével együtt
utazik, a ki szintén énekesnő; most már ezen is segítve van. Van
kegyednek útipodgyásza?</p>
<p>– Kevés, szólt Larisse pironkodva; arra gondolt, hogy a hosszas
nélkülözés még ruhaneműitől is megfosztotta.</p>
<p>– Ugyan kérem, hagyja azt is itten. Két nap mulva túl leszünk a
határon s ott vehet kegyed magának mindent, a mire szüksége van. Az
útimálha nagy árulkodó.</p>
<p>Larisse szivesen lemondott minden útikészületről.</p>
<p>– Én még útitáskámat is a tűzbe dobtam, miután az átöltözésre
szükséges ruhadarabokat kiszedtem belőle. Tud-e ön németül?</p>
<p>– Keveset és nagyon francziás kiejtéssel.</p>
<p>– Az igen jó. Kérem, ha útközben valaki németül szólít meg
bennünket, feleljen kegyed neki, én kénytelen vagyok eltitkolni,
hogy tudok, mert az lehetetlen, hogy egy lengyelre rá ne
ismerjenek, mikor németül beszél. Hát oroszul tud-e kegyed?</p>
<p>– Az még nem ragadt rám.</p>
<p>– Akkor hát viszont bizza rám kegyed, ha valaki oroszul szólítja
meg, hogy én feleljek rá. Lengyelül pedig egyáltalában ne értsen
kegyed semmit. És még egyet. Kegyed párisi nő, bizonyosan volt már
álarczos bálban. Vegye úgy ezt az egész alakoskodást, mint egy jó
tréfát a «micaréme» bohóságai közül, mikor az ember barátjával,
barátnéjával római vitézeknek öltözve megy a vígalomba s ne mutassa
azt, mintha tudna a felől valamit, <span class="pagenum"><a name=
"Page_90" id="Page_90">-90-</a></span> hogy ennek a masqueradenak
az is lehet a vége, hogy az álarcz helyett az embernek az egész
fejét kell letenni.</p>
<p>– Nyugodt leszek, uram.</p>
<p>Az indóházig minden különös akadály nélkül eljutottak. A férj
útlevele rendben volt, a személyleirás tökéletes. Málha, a mit
vizsgálni kellene, semmi. A rendőrbiztos azon kérdésére: hát az
útipodgyász hol következik? igen egyszerű és kimerítő felelet az,
hogy «színészek vagyunk». Értjük! Elmaradozott biz az itt-amott
zálogban.</p>
<p>A kupéban, a hol helyet foglaltak, rögtön csatlakozott hozzájuk
egy bőbeszédű fiatal úr, a ki azt mondá, hogy ő is franczia.</p>
<p>«Ün franszé.»</p>
<p>«Ün franszé?» jegyzé meg magában Zseminszky. Tehát vagy
kisasszony, miután a franczia férfi nem «Ün», hanem «ön»; vagy
pedig – orosz kém.</p>
<p>A beszéddús ifju ember azon kezdé, hogy hála Istennek, csakhogy
Varsónak hátat fordíthatunk; ez egy valóságos egyetemes börtön, a
hol az ember kétféle kémek által van környezve, kétféle kormány
parancsait tartozik fogadni, s azt sem tudja, melyikhez folyamodjék
a másik ellenében védelemért? Még útlevelet is kétfélét kell
tartani, az egyiket az orosz rendőrségtől, a másikat a titkos
bizottmánytól, ő is el van látva olyannal.</p>
<p>– Hát önöknek van-e lengyel útlevelük?</p>
<p>– Nincs. Minek volna az?</p>
<p>– Pedig önök könnyen juthatnának hozzá; a comité fővezetői
Párisban laknak. Én önöket utasítani is tudnám a czímeikre.</p>
<p>– Köszönöm. Nem akarunk visszatérni ide.</p>
<p>– Végkép kinn maradnak? Ah akkor önök tehetnének egy szivességet
nekem. Ismeri ön mr. Pietrit, a volt rendőrminisztert.</p>
<p>– Látásból.</p>
<p>– Egy izenetet kellene neki átadni. Nem jár semmi veszélylyel;
nem irás. Csupán e szavakat kellene megmondani: <span class=
"pagenum"><a name="Page_91" id="Page_91">-91-</a></span> «Alfréd
Lamballe, a Varsovie. Tout va bien. Eruption a Mi-Caréme».</p>
<p>– Értem. Ezt kellene neki megmondani személyesen, szólt a
lengyel, erősen szemügyre véve átellenesét, kinek zöld szemüvege
volt és felkunkorított bajusza. Ugyan, kérem, hány mérföld lehet
ide Krakkó?</p>
<p>– Bizonyosan mondhatom, hogy harmincz.</p>
<p>– Angol mérföldet értett ön, vagy orosz verstet, vagy
geographiai mérföldet?</p>
<p>– Igen is jeographiai mérföldet.</p>
<p>– Jeographiait! azzal a szóval hirtelen torkon ragadta útitársát
a lengyel, s elkezde fennhangon kiáltozni. Hej! konduktör! Rendőr!
Ide: segítség!</p>
<p>Az odarohant kalauznak és rendőröknek aztán félig oroszul, félig
francziául megmagyarázá, hogy itt van egy veszedelmes franczia
emissárius, a ki őt a státus elleni összeesküvésre akarta
toborzani. Tessék őt börtönre vetni.</p>
<p>Az elfogott emissárius nem látszott valami különösen megijedtnek
lenni. Larisse sokkal jobban meg volt e jelenettől illetődve.</p>
<p>– Mit tett ön ezzel az emberrel? kérdé hüledezve, a mint egyedül
maradtak a kupéban.</p>
<p>– Alkalmat vettem magamnak egy kicsit a torkát
megszorongatni.</p>
<p>– De ön egy francziát elárult!</p>
<p>– Annyira nem franczia biz ez, mint ön: berlini agent
provocateur. Ráismerhetni a kiejtéséről. Majd nézzen ön ki a
kocsiablakon, s látni fogja, hogy az elfogott ficzkó ép, egészséges
bőrrel tér vissza, minden kiséret nélkül s egy másik waggont
nyittat fel magának. Ezzel még sok bajunk fog lenni.</p>
<p>– Csakugyan. Már visszatér s mosolyogva int a
rendőrbiztosnak.</p>
<p>Azon az állomáson, a hol az álfrancziát leszállították, egy vén
lengyel nemes szállt fel a kocsiba s elfoglalta azt a helyet, a
melyen az elébbeni útitárs ült. <span class="pagenum"><a name=
"Page_92" id="Page_92">-92-</a></span></p>
<p>Látszott rajta, hogy valódi régi-ívású falusi nemes, a ki
először hág fel a vasutra. Úgy elmagyarázta a kalauznak, hogy ő nem
hátrafelé akar ám menni, hanem előre; aztán neki megmondják, mikor
érnek Krakkóba, mert ő el szokott aludni a kocsiban, aztán, ha majd
megállnak a kocsival itatni, akkor az ő butykosát is megtöltessék
rostopsinnal, mert odáig kifogy belőle a mi még benne van; és hogy
szabad-e a kocsiban dohányozni, mert ha nem szabad, hát inkább kiül
a kocsis mellé. Aztán, hogy a kupéba belépett s a kalauz helyet
mutatott neki a két franczia mellett: vissza akart hátrálni, hogy
neki ilyen úri társaság nem kell, neki maga szőrű falusi emberek
kellenek, ültesse oda, a hol azok utaznak; ő asszonyságokkal nem
szeret utazni, mert ő pipázni szeret, meg fokhagymás pecsenyét
evett; azok nem állják ki. A kalauznak ugyan fáradságába került, a
míg le birta tuszkolni Zseminszky mellé.</p>
<p>A falusi utazó aztán kifészkelte magát valahogy a bundájából,
nagyot húzott szíverősítőül a szalmás kulacsból; előkeresett a
tarisznyájából egy zsiros papirosba takargatott ürüczombot s nagy
igyekezettel hozzáfogott annak fogyasztási műtétéhez. Gyönyörűség
volt elnézni, mennyire nem érdekli őt a világon semmi olyan nagyon,
mint a ropogós mócsing, a mit az ürüczomb csontjáról görbe késével
nagy figyelmesen le tud faragni. Ezzel végezvén, előhúzta nagy
tajték pipáját, megtöltötte bőrzacskójából; egy darab ürömtaplóba
tüzet csiholt; s azzal szájába dugta pipáját, neki szegte a fejét a
karszék vánkosának, s mint előre sejté, nagy hamar elaludt; elébb ő
maga, azután a pipája.</p>
<p>Ekkor Zseminszky odahajolt hölgyéhez, ki vele átellenben ült, s
fülébe súgá:</p>
<p>– Larisse; most legyen ön nőm. Ez az ember itt a
legveszedelmesebb orosz kém: Kimovicz. Mint ügyetlen paraszt ül fel
a waggonba, eszik, iszik, pipára gyujt, elalszik, együgyű, bámész,
gondatlan: nem tud, csak lengyelül s <span class="pagenum"><a name=
"Page_93" id="Page_93">-93-</a></span> az egész úton végig horkol.
És ez mind nem igaz. Ő ébren van, figyel mindenkire, hallgatózik,
ért hatféle európai nyelvet s jól vigyáz ránk ebben a pillanatban.
Csókoljon meg ön Larisse.</p>
<p>Larisse szót fogadott és megcsókolta férjét.</p>
<p>– Hadd tegyem a fejemet az ölébe.</p>
<p>– Jól van.</p>
<p>– Nem, nem: ellenkezzék ön. Beszéljen hangosan.</p>
<p>– Ah Alfréd! ez illetlen. Mit gondol? Nem magunk vagyunk.</p>
<p>– Haha! Hisz ez a «vieux cochon» alszik.</p>
<p>– Csitt! Ha meghallaná!</p>
<p>– Ha meghallaná, sem értené; mit tudja ez a «rustre», hogy
«vieux cochon» azt teszi, hogy vén disznó.</p>
<p>Erre aztán nagy ellenkezés közt kivívta Zseminszky, hogy fejét
Larisse ölébe tehesse. Larisse gyöngéden letakarta férje szemeit
kezével, hogy ő maga se lássa magát ily illetlen helyzetben. Az
pedig megcsókolta az arczát elfedő puha kezecskét.</p>
<p>Kimovicz uram, abban a nagy bundában boszúsan kezdé átlátni,
hogy ez bizony két szerelmes komédiás, semmi egyéb.</p>
<p>A legközelebbi állomáson egy ijedtképű ember bukott be a waggon
ajtaján; nagyon fiatal arcza volt, savószinű bajuszszal, szakállal.
Czamárkát és konfederatkát viselt, bő nadrággal, hosszúszárú
csizmával.</p>
<p>Hevülten lecsapta magát Zseminszkyvel szemben s azután
körülnézett, hogy nem kergeti-e valaki?</p>
<p>– No mi baj? förmedt rá a borzas utitárs, kinek nagy siettében
kétszer is a lábára taposott.</p>
<p>– Nagy baj van, rebegé ez, elkékült, vonagló ajakkal. A mult
éjjel meggyilkolták ezen a vasuton Anikoff tábornokot.</p>
<p>E szóra a borzas lengyel, mintha a nyeregből akart volna kiesni,
akkorát ugrott a karszékből.</p>
<p>– Lehetetlen. <span class="pagenum"><a name="Page_94" id=
"Page_94">-94-</a></span></p>
<p>– Most hallottam meg egy rendőr ismerősömtől, s hogy ennélfogva
mindazokat, a kik ma ezen a vasutvonalon ki akarnak menni az
országból, a határon letartóztatják s rögtön a citadellába
küldik.</p>
<p>A borzas ember rögtön kapta a tarisznyáját s rohanni akart ki a
waggonból.</p>
<p>Zseminszky mind ekkorig figyelembe se vette az egész beszédet,
mint a ki nem érti ezt a nyelvet, hanem e különös futamodási
szándékra bámulva nézett szomszédjára, s megragadta bundája
szárnyát, hogy ki ne ugorjék az ablakon.</p>
<p>– Hova akar ön a pokolba? kérdé francziául.</p>
<p>– Jobb bizony, hogy ön is szalad velem, nem hallja, hogy
mindnyájunkat elfognak, rabságra vetnek?</p>
<p>Zseminszky vállat vont s szárazon felelé franczia nyelven:</p>
<p>– Nem tudok lengyelül.</p>
<p>Erre a fiatalabb utazó tört francziasággal kezdé neki
magyarázni:</p>
<p>– Nagy baj van. Anikoff tábornokot az éjjel megölték egy
waggonban, pedig nem volt senki mellette más, mint két hadsegéde.
Most aztán minden határszéli állomásnál fel fognak tartóztatni
minden utazót s a férfiakat elküldik a fellegvárba, s ott fogják
tartani, míg a gyilkos elő nem kerül közülök.</p>
<p>– Áh! szólt Zseminszky, azzal a büszke önteltséggel, a mit a
párisi ember oly tökélyre fejlesztett, én franczia vagyok.</p>
<p>Azzal nyugodt vérrel készíte magának is meg Larissenak is egy
czigarettet; az egyiket meggyujtá, Larisse szájába dugta, a magáét
aztán arról tette izzóvá, s e tűzcsók után mosolygva tekinte
utitársnéja szemébe, mint a kinek jobban elfoglalja gondolatait egy
szép nő gömbölyű arczán a szerelemgödröcske, mint valamennyi
börtön, a miről Varsóban regélni hallott.</p>
<p>Az újabban következő állomáson aztán az öreg lengyel
<span class="pagenum"><a name="Page_95" id=
"Page_95">-95-</a></span> is, meg az ifju lengyel is eltüntek
mellőlük. Zseminszky egyedül maradt Larisse-el.</p>
<p>– Ön ezt a fiatalabb férfit is ismeri? kérdé az énekesnő, semmi
rendkivülit sem találva benne, hogy Lengyelországban minden ember
személy szerint ismerje egymást.</p>
<p>– Ismerem. Ez is egy agent provocateur. Az ujságirók
osztályából. Két év előtt az aristocraták lapjaiba firkált; azok
nem győzték pénzzel, akkor demagog lapot adott ki. A nép még
rosszabbul fizet, s nem veszi köszönettel, ha az urak ellen
lázítják; utoljára aztán a rendőrséghez szegődött s most
piszkolódik, kémkedik és mindenre jó.</p>
<p>– Tehát az is mese lesz, hogy Anikoffot meggyilkolták?</p>
<p>– Oh nem. Nézze ön, hogy tódul a nép minden waggonból kifelé,
már elterjedt a hír, s mindenki igyekszik a határon innen leszállni
és inkább visszautazni oda, a honnan jött, vagy útközben elmaradni,
mint annak kitenni magát, mit ez a ficzkó nagyon valószinűen
megjósolt: a vizsgálati börtönbe hurczoltatásnak.</p>
<p>– És ön nem igyekszik menekülni, mint más?</p>
<p>– Menekülni? Arra a legrosszabb mód volna innen a helyemből
fölkelni. Hisz ez a három kém, a ki egymásután rám jött, mind azt
jött próbálgatni, vajjon kimozdítható vagyok-e a helyemből, vagy
sem? Ha futok, rám rohannak, így pedig elmennek más nyomot
keresni.</p>
<p>Larisse körültekintett, ha nincsen-e valaki közel?</p>
<p>Azután odahajolt Zseminszky vállára s halkan fülébe súgá:</p>
<p>– Ön ölte meg Anikoffot…</p>
<p>Zseminszky csendesen inte fejével és egy vonása sem mozdult.</p>
<p>Az énekesnő megszorítá a férfi kezét.</p>
<p>– Most már neje fogok önnek lenni!…</p>
<hr class="tb" />
<p>A határszélen csakugyan letartóztattak minden embert.
<span class="pagenum"><a name="Page_96" id=
"Page_96">-96-</a></span> A férfiakat elzárták mindjárt egy üres
raktárba; a nőknek pedig egyelőre meghagyták, hogy tovább utazniok
nem szabad.</p>
<p>Az útleveleket elszedték mindenkitől s a málhákat az utolsó
foszlányig szétszedték.</p>
<p>Larisse egy franczia nő és egy szinésznő bátorságával rontott a
parancsnokló rendőrtisztre.</p>
<p>Az egy doni kozák őrnagy volt, kinek nagyapja a streliczek közt
szolgált, s kit azután kellemetlen elővigyázatból tettek az ország
félreeső szegletébe, s kinek nem volt nagyobb vágya, mint valaha
Szentpétervárra mehetni garnizonba.</p>
<p>– Uram, ez impertinentia! pattogott a szép menyecske a haragos
úr szemébe; azt hiszik önök itt a farkasok hazájában, hogy ezt a
franczia követség tréfára fogja venni? Férjem a császári
operaszinház első baritonistája. Önök becsukták őt egy nedves
magazinba, a hol azelőtt burgonya volt felhalmozva. Ha férjem el
találja veszteni a hangját, az ön kormánya kárpótlást fog fizetni
negyvenezer rubelt.</p>
<p>– Hó, mi a ménkő! kiálta fel az őrnagy.</p>
<p>– Azt hiszi ön, hogy az énekeseket nálunk is úgy fogják, mint
önöknél a muzsikok közül? Poissard Alfréd, a férjem, Európa minden
városában ismeretes. Rendjelei vannak Kopenhágából, Berlinből…</p>
<p>– Berlinből is? Ez nagy ajánlat volt a kozák őrnagy előtt.</p>
<p>– Igen bizony. És ha azt megtudják a hirlapok, hogy ő egy napig
fogva volt egy magazinban, majd azt a lármát tessék meghallgatni, a
mit azok ütnek miatta. Azt ön nem fogja megköszönni. Biztosítom önt
róla, hogy ha férjemet ki nem ereszti, hát majd én tudom, hogy hová
kell mennem. Vannak protectióim. És akkor ön bizonyos lehet, hogy
el fogják küldeni a Kaukazusba.</p>
<p>A kegyelmes úr nagyon gondolkozóba esett erre a szóra. Az ilyen
komédiásféle néppel nem jó összetűzni. Ki tudja, <span class=
"pagenum"><a name="Page_97" id="Page_97">-97-</a></span> miféle
magas oltalom alatt áll egyik-másik? Aztán semmi gyanú sem forog
fenn ellenük. Menjenek a patvarba.</p>
<p>– Jól van, madame, tessék egy pár órát várni, míg Varsóba
táviratozok önök felől.</p>
<p>A varsói rendőrfőnök természetesen azt válaszolta vissza arra a
kérdésre, hogy visszaküldjenek-e neki egy pár franczia szinészt?
hogy küldjék a pokolba, örül, hogy egyszer megszabadult tőlük.</p>
<p>Hanem még egy veszedelmes kisérleten kellett Zseminszkynek
átesni.</p>
<p>Ugyanazon álfranczia, a kivel legelőször találkozott a kocsiban,
most már mint bevallott rendőrsegéd hívta ki a többi letartóztatott
férfiak közül.</p>
<p>Igen konfindensül bánt vele; hiszen már ismerősök voltak.</p>
<p>– Mossziő, én vagyok az, a kinek a torkát megtetszett
szorongatni.</p>
<p>– Nos; hát mi kell megint?</p>
<p>– Hát az igen derék volt öntől, hogy nem engedte magát
rászedetni. Ön igen okos ember.</p>
<p>– Azt tudom, de hát aztán?</p>
<p>– Ne féljen ön, rendben van minden dolga. Hanem: ön okos ember;
– önnel lehet egy okos szót szólani. Itt az útlevélben az áll:
utazik nejével. Az asszonyság igen csinos teremtés. No no – mi
francziák tudjuk, hogy mit jelent az, egy szinész meg a felesége.
Párisban volt egy szinész ismerősöm, a ki minden évben bemutatta a
feleségét. Egyszer volt neki egy magas, máskor meg egy picziny;
egyszer hozott egy szőkét, máskor meg egy barnát, egyszer egy
németet, máskor egy angolt, úgy hiszem egy izben egy zsidónőt is
mutatott be: «nőm». Hahaha! A szinészek átkozott fiuk az ilyen
dolgokban.</p>
<p>Zseminszky nem bánta, hadd nevessen.</p>
<p>– Tehát, tudja ön, tisztelt uram. Az asszonyság igen csinos
személy. A rendőrtiszt úr abban a nézetben van, hogy ő talán nem
egészen állandó neje kegyednek. Tudja. <span class=
"pagenum"><a name="Page_98" id="Page_98">-98-</a></span> E végett
utánjárásokat kellene tenni, a mik sokáig elhúzódhatnak. – Azért
azt mondom kegyednek, csak úgy közöttünk, barátságosan, hogy ha nem
kötelezi kegyedet valami oltár előtt adott fogadalom az
asszonysághoz, hát akkor kegyed egyedül minden fennakadás nélkül
utazhat tovább.</p>
<p>Ha ez ajánlatra Zseminszkynek az a gondolata támad: «miért ne?
Larisse megtetszett a rendőrfőnöknek s ezen az áron én
megszabadulok; és hát mi nekem ez a nő? a kit csak tegnap óta
ismerek s jóformán azt sem tudom, kék-e a szeme, vagy fekete? mi
veszteségem van belőle?» Hát ha ő azt gondolta volna, akkor
bizonyosan el lett volna veszve; de nem tette, hanem minden válasz
helyett úgy ütötte pofon az ajánlattevőt, hogy annak a füle is
megcsendült bele.</p>
<p>Azután nagy lármát csapott, hogy őt vezessék rögtön a
rendőrfőnök elé, mert ő rajta nagy outrage esett.</p>
<p>– Utrázs, utrázs! Szatiszfakszion!</p>
<p>A rendőrök azt hitték, megőrült; míg aztán a rendőrtiszt
megjelenvén és megértvén a panasz okát, egész udvariassággal
kimenté magát: ily bolond ajánlat valamelyik subalternusának az
ötlete lehetett, de az ő tudtán kivül. Neki esze ágában sem volt
ilyesmi. Mossziő és madám minden akadály nélkül utazhatnak
tovább.</p>
<p>Mire azután egy találkozási jelenet következett, az egymást
kivívott férj és nő között, ölelkezések és csókok illustratiójával.
Larisse akármikor sem csinálta ezt a jelenetet a szinpadon
remekebben.</p>
<p>És – talán több is volt abban már, mint komédia.</p>
<p>A vasút más országba vitte az utazókat.</p>
<p>Larisse bágyadt volt több éji álmatlanság miatt s panaszkodott,
hogy még sem bir egy perczre is aludni.</p>
<p>– Hajtsa ön fejét vállamra, kedvesem; mondá Zseminszky. Majd én
mesélni fogok önnek valamit, a min el fog aludni. Még egy év előtt
nekem is volt, a ki fejét vállamra hajtsa, nőm. Hedvig volt a neve.
Ilyen szép szemei <span class="pagenum"><a name="Page_99" id=
"Page_99">-99-</a></span> voltak, mint önnek, a hangja is sokszor
úgy hasonlít hozzá, különösen, mikor indulatba jön.</p>
<p>– Meghalt?</p>
<p>– Megölte magát. Nem. Megölték. Egy nemzeti emlékünnepen a
templomokból minden gyászruhába öltözött asszonyt elhurczoltak és a
fellegvárba zárták őket. Én csendes, hidegvérű, óvatos ember
vagyok, a mint ön azt néhány nap óta tapasztalhatá; nem
hirtelenkedem el semmit. Ha valakit meg akarok szabadítani, előre
kiszámítom, hogy mit tegyek, nehogy még nagyobb bajba keverjem.
Eljártam minden utat, hogy nőmet kiszabadíthassam a fogságból s
kieszközöltem számára az elbocsátási engedélyt. Hiszen nem volt
szegénynek olyan nagy vétke; csak hogy gyászruhát viselt és
imádkozott.</p>
<p>A férfi nagyot sóhajta és sokáig hallgatott.</p>
<p>Larisse vizsga figyelemmel nézett fel reá.</p>
<p>– Csak hagyja ön fejét a vállamon. Én nem láttam nőm szemeibe
többé. Anikoff tábornok volt a foglyok felügyelője, hozzá mentem az
elbocsátási parancscsal. Ott láttam egyetlen egyszer, de már akkor
nem látott ő engem. Ez az egy látás elég volt arra, hogy még a
túlvilágon is ráemlékezzem. Mutattam neki a szabadító irást, ő
elmosolyodott rá. Hiszen nagy oka volt mosolyogni. Azt felelte: «ön
későn jött; önnek a neje tegnap meghalt és ma eltemettetett». –
«Miben halt meg?» – «Tudom is én, az asszonyok gyönge portékák,
könnyen halnak.»</p>
<p>Larisse már nem nézett Zseminszkyre; szemei tele voltak
könnyel.</p>
<p>– Többet nem kérdeztem azután tőle. Éjszaka két külvárosi
munkást rábirtam, hogy titokban eljőjjenek velem a vasrács alatti
sírkertbe, a hova a meghalt foglyokat temetik s a legújabb sírt
segítsenek fölbontani. Rátaláltam. Egy férj, a ki szeret, ne
találna-e rá arra a sírra, a hol neje fekszik? bárha kereszt sincs
eléje téve. A fiuk jól dolgoztak, fél óra mulva a holttestre
akadtunk, mely koporsó nélkül, halotti köntös, szemfedő nélkül csak
úgy a <span class="pagenum"><a name="Page_100" id=
"Page_100">-100-</a></span> földbe volt elásva. Kiemeltük onnan.
Egy tolvajlámpa volt velünk, azzal a sírüregben megvilágítottuk
alakját. Az arczra ráismertem, de az alakra alig. Egy roncs-tetem
volt az. Két karja eltörve, koponyája éktelenül bezúzva, – vállait
néztem: azokon egymást keresztül-kasul érő fekete vonalok
látszottak.</p>
<p>– Mi az?</p>
<p>– Majd meghallja ön. Két sírásó lenn volt velem az üregben;
hárman együtt találgattuk ezt az enigmát, a mit a sors egy
összezúzott hullában elénk adott. – «Ezek a vonalak a
kancsuka-ütések;» mondá az egyik. «Ezek a csonttörések olyanok,
mikor valaki magas épületből kövezett udvarra leugrik.»</p>
<p>Én aztán kiegészítém a talányt. «Ott benn megkorbácsolták őt, s
ő szégyenében leugrott a folyosó ablakából. Anikoff mosolygott. Ő
tette ezt.»</p>
<p>Larisse kezei görcsösen fonódtak a lengyel karja körül.</p>
<p>– E percztől fogva nem imádkoztam többé. Nem mondhattam el azt:
«és bocsásd meg a mi vétkeinket, miképen mi is megbocsátunk
ellenünk vétetteknek;» – mert én nem bocsátok meg soha. Nőm
holttestét még azon éjjel eltemettetém szentelt földbe; a lelkész,
ki bennünket összeesketett, volt jelen eltakarításánál s azután nem
gondoltam egyébre, mint az ő összetört testére. – Szép vagyonom
volt, azt eladtam, a hogy vették; a készpénzt letettem egy ismerős
bankárnál, a kitől nyugtát sem kértem róla. Ha én előkerülök,
nyugtatvány lesz kézszorításunk, ha nem jövök elő, más ne
foglalhassa el azt egy ostoba papirdarabbal, a mit nálam
megtalálhatnak. – Harmadnapra elfogtak szállásomon.</p>
<p>– Istenem!</p>
<p>– Kiderült a halott eltünése a sírból; még pedig nagyon
egyszerüen: a tér szűk, a lakosok szaporodnak. Egy este valami új
halottat akartak még ugyanabba a sírba tenni, a hol nőm feküdt s
így rájöttek, hogy ő nincs ott. Igen természetesen okoskodtak,
midőn azt gondolák, hogy <span class="pagenum"><a name="Page_101"
id="Page_101">-101-</a></span> azt más nem vitette el, mint én; s
elfogtak. Néhány hétig voltam zárva, a nélkül, hogy vallomást
csikarhattak volna ki belőlem. Mik történtek az alatt velem? azt én
önnek, kedves Larisse, elmondani nem fogom, mert azzal örök időkre
elriasztanám csendes álmait. – A negyedik héten az a négy munkás, a
ki a sírt felbontani segített, megtudva, hogy engemet azért
vallatnak, hogy társaimat kiadjam, önként feljelenté magát.</p>
<p>– Pedig közönséges emberek.</p>
<p>– Ah Larisse. Ez a vérrel itatott föld úgy szüli a nagy
jellemeket, mint a növények óriásait, a mi máskor cserje volt, az
most szálfa! – Ekkor azután összeszedtek bennünket s elküldtek arra
a hosszú útra, melynek egyik vége a Visztulánál kezdődik, a másik
az Ural hegyeknél végződik, és a mely folyton folyvást utazókkal
van rakva, a kik soha visszafelé nem jőnek.</p>
<p>Larisse összeborzadt, úgy fázott csak az eszmétől is.</p>
<p>– Sokan voltunk, tán háromszázan is: urak, szolgák, férfiak,
asszonyok, elveszett emberek mind. Nagyobb részük gyalog, többnyire
lánczczal kezükön, lábukon. Én és még néhányan, kik a járást nem
birtuk, szekéren követtük őket. Előtte, utána, mellette a szomorú
karavánnak fegyveres lovasok ügettek, kik félreterelték a népet az
útból, nehogy valaki még talán egy rokonát ismerhesse fel a
rongyolt alakok között; a ki elfáradt, elmaradt, azt terelték
odább. Mellékesen megemlíthetem, hogy mikor elindultunk, huszonkét
fok volt a hideg: ezt a tábori orvostól hallám, ki utasításokat
adott a kisérőknek, hogy ha az útban netán valakinek keze lába
elfagyna, hogyan kell vele bánni.</p>
<p>– És mindig feljebb mentek északnak?</p>
<p>– Hja, biz a jámbor kísérők nem nagy mulatságukat találták
abban, hogy fagyott embereket ápolgassanak. Moszkváig csak két
harmadrésze jutott el a karavánnak.</p>
<p>– A többi hova lett?</p>
<p>– Ne kérdje azt, Larisse. A többi jó helyen van. Mikor
<span class="pagenum"><a name="Page_102" id=
"Page_102">-102-</a></span> egy-egy útféli csárdánál megálltunk
pihenni, s egy-egy fogoly előállt mutatni, hogy keze meg van
fagyva, oh az olyan sajátságos látvány, Larisse! Mintha átlátszó
viaszból volna az embernek minden újja, az egész keze egy
porczelán-kéz. A kozákok olyan jókat nevettek rajta; ha az ember
egy ilyen viaszkéznek egyik ujjára rápeczkel, hát az lepattan ízben
s nagyot pendül a fagyon, mint valami jégcsap.</p>
<p>– Ah!</p>
<p>– Én sokszor láttam ezt. És aztán egyszer elkezdett valaki a
menet közül tántorogni, azután elesett, kisérői egy darab ideig
ütötték, társai egy kis ideig hurczolták, azután félre fektették az
országút szélére. Az már meg volt fagyva.</p>
<p>– És ott maradt?</p>
<p>– Nem. A farkasok elvitték.</p>
<p>– Oh, ön iszonyukat mond.</p>
<p>– Abban a kibitkában,<a name="FNanchor_1" id=
"FNanchor_1"></a><a href="#Footnote_1" class="fnanchor">1)</a>
melyen engem vittek, volt egy fiatal ember, a kit titkos
toborzással vádoltak. Szép fiu volt. Az egész úton hallgatott, nem
is sziszegett. Nem kért, nem panaszolt semmit. Egyszer késő estére
maradtunk el egy hosszú állomáson. Az idő naplement után még
hidegebb lett. Sűrű barna köd lepte el az egész tájat, mely
zúzmarával vonta be szakállainkat, a lovak sörényét, a kozákok
csalmáit. Előtte való nap sok hó esett, a lovak és gyalogjárók
nehezen tudtak benne haladni. Ekkor az én hallgató útitársam
egyszerre megszólalt, elkezdett hevesen szónokolni: «előre! a
kaszások támadjanak! utánam a ki férfi. Ne féljetek az ágyútól; az
nem bánt. Hol a zászló? Ide a kardommal. Előre!»</p>
<p>– Mi volt az?</p>
<p>– Az volt, hogy a megfagyást nehány perczczel a tébolyodás előzi
meg. Mielőtt meghalna belé az ember, előbb megőrül. <span class=
"pagenum"><a name="Page_103" id="Page_103">-103-</a></span></p>
<p>Zseminszky folytatá azt a mesét, a min Larissenek el kellett
volna aludni.</p>
<p>– A megfagyás általi halált megelőző delirium nem soká tart;
hanem ez a kín iszonyú.</p>
<p>Nagy okom van azt iszonyúnak mondhatni, mert először is: láttam;
– ott mellettem, a szűk kibitkában fagyott meg útitársam,
kéz-kézhez lánczolva, szem szembe nézve, mert a szeme még holtan is
nyitva maradt, örökösen rám meredve, mintha vádolna, hogy hát én
mit kések utána menni? miért nem sietek, mit váratok magamra, mikor
utitársak vagyunk, lánczczal egymáshoz fűzve? Nem soká volt oka,
hogy szememre hányja ezt! nem sokára én is érezni kezdtem ezt a
megtébolyító nyomást agyamon; – mintha két földteke szorítaná össze
koponyám csontját s minden perczben egy villám nyilalna egyik
fülemtől a másikig agyvelőmön keresztül.</p>
<p>Azután elkezdődtek a rettentő viziók, a mik még jobban kinzották
lelkemet, mint testemet a halálos kín. A pokol volt az, mely egy
időre megmutatá borzasztó képét nyomorú lelkem előtt. Meddig
tarthatott? azt nem tudom. A perczek már az örökkévalósághoz
számítottak.</p>
<p>Szemeim nem látták többé maguk előtt a szürke, ködös hó
világította szomorú világot. Ott megfagytam az utazás közben én is.
– Nem alszik még kegyed, Larisse?</p>
<p>Mikor ismét eszméletemhez tértem: szemeim be voltak hunyva;
eszembe jutott, hogy én megfagytam és most halott vagyok. Valahol
az útfélen fekszem a hó tetején, a hova ledobtak, mikor
észrevették, hogy meg vagyok dermedve; azóta a hó betakart,
ellepett; csak kezem maradt kivül a havon.</p>
<p>Kik járnak körülöttem olyan tompa léptekkel? A farkasok! A havat
kezdik elkaparni rólam. Érzem forró párájuk melegét arczomon;
hallom, hogy tanácskoznak fölöttem csendes morgással, egyik
fenhangon híja társait: jer ide! azután kezemhez nyúl,… oh
irtóztató… érzem <span class="pagenum"><a name="Page_104" id=
"Page_104">-104-</a></span> a mint hegyes agyara karom elevenét
éri. Most egy éles szúrás; a rémület felnyitja szememet s én egy
csendes szobában találom magamat, párnára fektetve: karomat egy
kopasz homlokú férfi tartja kezében, ki akkor vágott rajta
eret.</p>
<p>– Ah! sóhajtja fel örömborzadályal Larisse, s még szorosabban
fűzte karjait Zseminszky karja körül.</p>
<p>– Meg voltam mentve. Egy zsidó kalmár talált meg az útfélen,
hová halottul ledobtak, az föl vett szánjára, hazavitt
szeszgyárába, ott maga és neje mindent elkövetett, hogy életre
hozzon; egy zsidó orvos is érkezett a faluból, a ki elrendelte, mit
tegyenek velem azután.</p>
<p>Ideglázt kaptam. Sokáig feküdtem benne; arra az időre, a mit az
alatt éltem, nem emlékezem. Hanem az álmokra, a miket az alatt
láttam, azokra nagyon jól emlékezem.</p>
<p>Minden álmom azon végződött, hogy boszút álltam azon az emberen,
a ki nőmet megkorbácsoltatá.</p>
<p>Tűz voltam: elégettem Varsót, a citadellát, a kaszárnyákat, ő is
benne égett.</p>
<p>Méreg voltam: megmérgeztem az egész Visztulát. Ember, állat,
bűnös, ártatlan mind rakásra halt; ő is közöttük veszett.</p>
<p>Fegyver voltam; ölésben, pusztításban kifogyhatatlan. Ezer, meg
ezer alak tódult elém, rájuk lőttem, elestek; újra föltámadtak,
újra elém jöttek. Ők ki nem fáradtak a feltámadásban, én nem az
újra ölésben… És az nagyon sokáig tartott így.</p>
<p>Mikor a láz megfordult rajtam, mikor a halál kibocsátá kezemet
kezéből, hogy menjek újra élni, mikor újra visszanyertem
eszméletemet, olyan gyönge valék, hogy alig birám kezemet
homlokomig emelni.</p>
<p>És mikor lábbadozó betegen, nyomorultan, idegen arczok közepett,
száz mérföldnyire mélyen Oroszország sivatag belsejében, a kórágyon
feküdtem, akkor azon gondolkoztam, hogy majd mikor ismét lábra
fogok állni, mikor <span class="pagenum"><a name="Page_105" id=
"Page_105">-105-</a></span> ismét erőm lesz járni, kelni,
fegyverrel bánni, akkor meg fogom ölni azt az embert.</p>
<p>Oh a milyen hosszú a nap, a milyen hosszú egy éjszaka egy ágyban
fekvő lábbadozónak, olyan hosszan gondolkoztam én erről.</p>
<p>Mire fölkelhettem, ki volt főzve a terv.</p>
<p>A kórágyból fölkelve, megnéztem a tükörben arczomat, magam sem
ismertem magamra. Dúsgazdag göndör hajam volt, mikor legutóljára
tükörbe néztem; az mind kihullt; kopasz lettem. Szakállam megnőtt
kéthegyűre, mint a hogy a lengyel zsidók viselik, arczbőröm
meghámlott; egészen más színem lett, mint azelőtt.</p>
<p>Ez arczczal az lehettem, saját magamon kívül, a ki akarok.</p>
<p>Különben is a holtak rovásán állt már nevem, nem maradt utánam
semmi rokon, nem tudakozódott senki utánam.</p>
<p>Jámbor zsidó gazdám, ki az útfélen fölszedett, soha sem kérdezte
tőlem, ki voltam, honnét jöttem. Ott maradtam nála és tanultam a
szeszgyártást.</p>
<p>Sokszor kellett neki Bécsbe, Németországba utaznia, üzlete
végett: egyszer rábeszéltem, hogy orosz égetett szeszével meg
kellene egyszer kisértenie a párisi piaczot. Mondám neki, hogy én
tudok francziául, s elmennék vele és lennék ott ügynöke.</p>
<p>Hamar ráállt. Kerített útlevelet saját magának és nekem.</p>
<p>Talán sejtett is valamit, mert elébb megkérdezé, hogy merre
tanácsolom az utazást: a pétervári vasúttal-e, vagy Kronstadtnak és
onnan a tengeri úton? Én azt kivántam, hogy menjünk vasuton.</p>
<p>Hogy sejthetett valamit, azt onnan gondolom, mert a vasuti
kocsiban mindig az ajtóhoz legközelebbi ülést foglalta el, s azt
később átengedte nekem. Azután elkezdett valamit mesélni egy
emberről, ki a gyorsan vágtató vonatról le akart ugrani s abban
összetörte magát. Megmagyarázta, hogyan történt? A gőzgép
perczenkint 30 lábnyi <span class="pagenum"><a name="Page_106" id=
"Page_106">-106-</a></span> sebességgel halad, az emberi izomerő
pedig egy perczre legfeljebb hat lábnyi sebességet ad. Már most ha
valaki hátrafelé ugrik le a kocsiról, az saját szökésével még nem
paralyzálta a vonat sebességét, annak még mindig maradt 24 lábnyi
lökése perczenkint, mely elég arra, hogy az embert összezúzza.
Azután, ha a vonattal ellenkező irányban ugrik az ember, rendesen a
sarkára esik, s így a lábszárát okvetlen eltöri; a vonat által
közlött mozderő még folyvást uralkodik rajta, az hanyattvágja, s
így lehetetlen, hogy a koponyáját be ne zúzza. Ha pedig az ember
egyenesen szökik ki a waggonból, ismét az a baj érheti, hogy
sarkára esik, s akkor meg épen vissza fog bukni fejjel a kerekek
közé. Azért ha már az ember a gyorsan haladó vonatról leugrani
kénytelen, mindig előre, a vonattal mentül élesebb szögletet képező
irányban szökjék; a mit úgy saját szökése a vonat sebességéhez ad,
az alig számít valamit. Így okvetlenül a lábujjai hegyére esik s
azoknak ruganyossága felfogja az esés súlyát, így is bizonyosan el
fog bukni, de legfeljebb a tenyereiről horzsolja le a bőrt, s tán
az orrát is betöri, de aztán baj nélkül megmenekül.</p>
<p>Ezt nekem olyan jól megmagyarázta a jószívű zsidó, mintha
gondolt volna rá, hogy még egyszer hasznát találom venni.</p>
<p>Ezúttal nem került rá a sor.</p>
<p>Mi egymás közt olyan tökéletes zsidó jargont beszéltünk, hogy
senkinek sem lehetett az a gyanúja, hogy kettőnk közül egyikünk
lengyel nemes; s ha valakinek ezt megmondták volna, az minden
kétségen kivül inkább gazdámat nézte volna annak, mint engem.</p>
<p>Párisba megérkeztünkkor legfőbb gondom volt kerülni azokat a
helyeket, a hol lengyelekkel találkozhatnám. Egyedül magamban
conspiráltam. Féltem, hogy valaki megismer s a titok elszivárog;
nem árulás útján, hanem könnyelműségből: egyik ember elmondja a
másiknak, az a harmadiknak, utoljára oda is eljut, a hova nem
akarnánk. <span class="pagenum"><a name="Page_107" id=
"Page_107">-107-</a></span> Mai nap csak az a titok, a mit egy
embernél több nem tud.</p>
<p>– Ah! Larisse megneheztelt.</p>
<p>Zseminszky észrevette azt és sietett kiengesztelni.</p>
<p>– Hiszen férj és nő – egy ember.</p>
<p>– Igy jól van.</p>
<p>E helyett a párisi mindenféle szinházak művészeinek társaságát
kerestem; azokkal kötöttem igen mély ismeretséget. Jámbor zsidó
gazdám már azt hitte, hogy egészen elkorhelyesedtem. Valamelyik
operatársaságnál egy Poissard Alfréd nevű szinészszel ismerkedtem
meg; igen jó fiu volt, sokat bomlottunk együtt, egészen jó pajtások
lettünk. Egyszer azt mondtam Alfrédnak: «tégy nekem egy
szivességet, kérj magad számára egy útlevelet.» Poissard rám
bámult. – «De én nem utazhatom sehova, mert ide vagyok
szerződtetve.» – «Tudom. Az útlevél szóljon Szentpétervárra.» – «De
oda meg épen nincs kedvem menni.» Én aztán annyira telebeszéltem a
jó fiut aranyhegyekkel, hogy az ilyen hangért, mint az övé,
Varsóban és Pétervárott ontani fogják a rubeleket, hogy utoljára is
gondolkodóba esett. Később mutattam neki egy levelét a varsói
intendansnak, melyben megbíz, hogy párisi művészekkel
szerződjem.</p>
<p>– Ah ön volt aztán, a ki bennünket is szerződtetett.</p>
<p>– Dehogy voltam. Az csak költött levél volt.</p>
<p>Mikor Alfréd barátom át kezdte látni, hogy Oroszország az ő
hangja nélkül el nem lehet, igen magas húrokat kezdett pengetni.
Minden követelése helybenhagyatott. Utoljára azt kivánta, hogy a
nejét is szerződtessék. Ez ugyan rám nézve alkalmatlan volt akkor,
de a sors jobban tudta, hogyan jó. Ez is el lett fogadva. Kegyed
bámulhat azon, kedves Larisse, hogy én annyi cselszövényt szőttem,
fontam; holott az, a ki idehozott, vissza is vihetett volna; de az
én terveim igen messze jártak; nekem minden áron franczia útlevél
kellett. Elvégre még háromezer frank bánatpénzt is kötött ki
magának az én barátom, azon esetre, <span class="pagenum"><a name=
"Page_108" id="Page_108">-108-</a></span> ha az intendans
szerződését az odautazás előtt megmásítaná. Azt már ez ideig meg is
kapta, mert a mint útlevelét kezembe adá, hogy szivességből vigyem
el az orosz követséghez láttamozás végett, én vissza se mentem vele
többet, hanem a legelső borbély műhelyben átalakíttatám szakállamat
a személyleirás szerint s az esti vonattal már útban voltam Varsó
felé; ott fölkerestem bankáromat, kinél jószágom ára le volt téve.
Nem volt semmi irott szó közöttünk, csupán egy latin mondatban
egyeztünk meg Virgiliusból; a ki e mondattal jön hozzá, annak a
pénzt fizesse ki. Rögtön kifizette. Talán rám is ismert, de azt nem
mondta és nem mutatta. Alfréd barátom megkapta a bánatpénzt s aztán
valószinűleg nem törődött sem szerződésével, sem velem, sem az
útlevéllel többé.</p>
<p>Én pedig a Prága-külvárosban fogadtam ki egy kis földszinti
házat.</p>
<p>Nem lakott benne senki, egyedül én és egy kis paraszt leány, a
ki ételt hordott és takarított.</p>
<p>Három hónapig nem hagytam el a házat, azt mondtam a cselédnek,
hogy beteg vagyok. Az alatt szakállam újra megnőtt; azt az arczot,
a mivel Párisból ide jöttem, nem volt szabad ismeretessé tennem az
utczán.</p>
<p>Járattam a hivatalos kormánylapot s egy dolgot tanulmányoztam
belőle.</p>
<p>Voltak a hónapnak bizonyos napjai, a mikben Anikoff tábornok
Varsóból Szentpétervárra és onnan ismét visszautazott. Megjegyeztem
magamnak ezeket a napokat. Rendesen minden hónap ötödik napja volt
az, a melyen elment, és kilenczedik, a melyen visszajött.</p>
<p>Mikor a szakállam egészen kinőtt, ezen hónap negyedik napján
elküldtem cselédemet a czukrászhoz, azon izenettel, hogy küldjenek
nekem egy nagy kantalup dinnyét. A leány elhozta azt.</p>
<p>Másnap reggel azt mondtam neki:</p>
<p>– Gyermekem, eredj a vasuti állomáshoz, öltsd karodra azt a
dinnyét kosarastól, s vegyülj a gyümölcsöt áruló <span class=
"pagenum"><a name="Page_109" id="Page_109">-109-</a></span> kofák
közé. Ha valaki kérdezi: hogy a dinnye? mondjad, hogy már el van
adva. Majd mikor én aztán szólítalak: «te kis leány, ide azzal a
dinnyével!» akkor jőjj oda, a hol én leszek, s ha kérdem: «hogy
adod?» felelj rá: «három rubelért!» s ne engedj le belőle, akár
hogy alkudjam is veled. Érted-e?</p>
<p>Azzal vettem az utitáskámat, s mentem a vasúthoz.</p>
<p>Nem csalatkozám. Ezen a napon utazott Anikoff is.</p>
<p>Ilyen alkalommal kemény elővizsgálatnak szokott kitéve lenni
minden együtt utazó. Útlevélre nem volt szükség az ország
belsejében járáskelésre; hanem annál inkább kimotozták az
embereknek minden öltönydarabját, nem rejt-e benne fegyvert, tőrt,
vagy akármit a mivel ölni lehet? Engem is megmotoztak egész a
bőrömig; semmi gyanúra méltót nem találtak rajtam.</p>
<p>Beültem a második osztályú waggonba, a hol kívülem még hárman
voltak. Mikor már helyben voltam, kidugtam fejemet az ablakon s a
mint az állomás előtt kofák és gyerekek pálinkát, kolbászkákat
hordtak körül, fölkeresém szemeimmel odarendelt cselédemet, ki
letakart kosarával ott várt reám a lepényes árúasztalok között s
rákiálték; odajött, mutatta a dinnyét, alkuba ereszkedett velem;
valami orosz financzhivatalnok, ki jól megszedhette magát,
közbevetődött, elkezdett rám árverezni; felverte rám negyven
rubelig a saját dinnyémet, a mit szeme láttára ki is kellett
fizetnem a leánynak.</p>
<p>Ezen aztán az orosz úr is nevetett, meg én is.</p>
<p>Én bevettem a dinnyét kosarastól; azt mondám, haza akarom vinni
a feleségemnek, ki még ilyet soha sem látott.</p>
<p>Abban a dinnyében volt elrejtve franczia útlevelem és egy
töltött pisztoly.</p>
<p>– Ah! Larisse összeborzadt.</p>
<p>– Úgy tettem vele, hogy egy czikket finomul kimetszettem belőle,
azon keresztül aztán kivettem a dinnye belét; a pisztolyt és az
útlevelet beletakartam sokrétű guttapercha-vászonba s a dinnye
belsejébe elrejtém, azzal <span class="pagenum"><a name="Page_110"
id="Page_110">-110-</a></span> a kivágott czikket ismét
visszahelyeztem, keresztülszúrt vékony sodronyokkal a mellette levő
gerezdekhez erősítve. Nem lehetett azt észrevenni.</p>
<p>Ilyen pénzpazarlás nem maradhat feltünés nélkül.</p>
<p>A vasuti kalauz azt hihette felőlem, valami élelmezési biztos
vagyok, ki a kormány pénzét kezeli «jöttünk-mentünk» számadásra.
Alázatosan közelíte hozzám.</p>
<p>– Nagyméltóságú úr. Nem méltóztatnék olyan kupét elfogadni, a
miben éjszaka aludni lehet? egy éjszakára csak öt rubel kell
érte.</p>
<p>– Hát van olyan?</p>
<p>– Tessék csak rám bizni. Mindig tartunk ilyesmit rezervában nagy
uraságok számára; ott egészen magára lehet nagyméltóságod.</p>
<p>Ez az én tervembe egészen beleillett.</p>
<p>– Nyissa fel hát azt a kupét.</p>
<p>A vasúti kocsik újabb minta szerint voltak készítve: egy-egy
szakasz nyolcz ember számára négy karszékkel. Két ilyen karszéken
végig heveredve, lehetett aludni.</p>
<p>Én elhelyeztem a felnyitott osztályban magamat. A dinnyés
kosarat betakartam köpenyemmel s ülésem alá dugtam, utitáskámat
pedig a fejem alá tettem. Száz rubelt, ezeret sem sokaltam volna
azért, hogy egyedül lehetek.</p>
<p>Hanem a kalauz megcsalt. Néhány percz mulva kinyitá a
kocsi-ajtót s szemtelen mosolygással engedelmet kérve, hogy még egy
urat szállásol be hozzám, hogy ne unjam magamat olyan nagyon: egy
teljesen felszerelt testőrvadász altisztet tolt be még a waggonba,
azzal ránk csukta az ajtót.</p>
<p>Én úgy tettem, mint a ki nem törődik a jövevénynyel, az pedig
leült velem szemközt a másik karszékbe.</p>
<p>A fegyvercsörömpölés, a csendes parancsszavak tudatták velem,
hogy az egész vonat tömve dugva van a tábornok kiséretével, ki nem
sokára megérkezett maga is. Megismertem a szavát, a mint
kocsi-ablakomtól alig három lépésnyi távolban az alárendelt
tiszteknek utasításokat <span class="pagenum"><a name="Page_111"
id="Page_111">-111-</a></span> osztott. Ki sem néztem az ablakon.
Utitársam azonban felállt, s süvegéhez emelte kezét; úgy maradt az
ablaknál, állva és tisztelkedve, míg a vonat el nem indult; szinte
rám esett, mikor a rögtöni mozzanat kizökkenté súlyegyenéből.</p>
<p>Azután leült velem szembe s néztünk egy ideig farkas szemet.</p>
<p>Én is kitaláltam, hogy ő mit gondol? ő is kitalálta, hogy én mit
gondolok.</p>
<p>Ő azt gondolta magában: «te lengyel vagy, te bizonyosan valami
rosszban töröd a fejedet, hanem én túljárok az eszeden».</p>
<p>Én pedig azt gondoltam: «te orosz vagy, te bizonyosan azért vagy
itt, hogy rám ügyelj, hanem hiszen én is túljárok a te
eszeden».</p>
<p>A kocsi robogott; utitársam rágyujtott egy hallatlan rossz
szivarra; én másikat vettem elő tárczámból és őtet nem kináltam meg
vele. Pedig az igen természetes szokás, hogy mikor egy waggonban az
egyik ember rossz szivarral bűzöl, a másik, kinek jobb van,
megkinálja a magáéval, már a saját érdekében is, hogy ne szíja
amannak füstjét.</p>
<p>Ki volt nyilatkoztatva, hogy nem fraternizálok.</p>
<p>Oldalamon volt egy czifra fakulacs, abból időközönkint nagyokat
huzogattam és utitársamat mind annyiszor elmulasztottam vele
megkinálni. Tájékunkon ez valódi megsértés.</p>
<p>Azután úgy tettem, mint a ki elálmosodik, végig dűltem a két
karszéken; a kulacs törte az oldalamat, azt levetettem a nyakamból
s felakasztottam a szék karjára. Nem sokára azután úgy tettem, mint
a ki mély álomba van merülve.</p>
<p>Jól tudtam utánozni a pálinkarészeg álmát. Azzal a szakgatott
lélekzettel, a mivel az ilyenek alusznak, azokkal a takácsvetélő
kézrángásokkal, azzal a koronkinti dadogással. Utitársam egészen
meg lehetett felőlem nyugodva. <span class="pagenum"><a name=
"Page_112" id="Page_112">-112-</a></span></p>
<p>A mint hogy nem is késlekedett boszúságára szolgáló kulacsomat a
szék karjáról leemelni s annak kupakját lecsavarva, az elkövetett
bántást ismételt kortyokkal lemosni torkából.</p>
<p>Ő is úgy tett azután nem sokára, mint a ki alszik; hanem ő
valósággal elaludt és bizonyos voltam felőle, hogy két napig nem is
fog felébredni.</p>
<p>– Hogyan? kérdezé Larisse.</p>
<p>– Úgy, hogy a kulacsnak kettős belseje volt; a torkán volt egy
forgatható szelep, melyet a kupak rátevésekor észrevétlenül
jobbra-balra csavargathattam. Ha jobbra csavartam, akkor a szelep
az egyik oldalt felnyitá, s azon jó keserű ürömlél adta ki magát.
Ha megint balra csavartam, akkor a szelep a másik rekesztéket nyitá
föl s azon édes meggypálinka jött elő, erős adag mákonynyal
fűszerezve. Magam a keserűből ittam, utitársam pedig az édesből. Én
azután csak tréfából aludtam, ő pedig igazán.</p>
<p>Itt voltam tehát végre a czélpontnál. Egy vonaton utaztunk, én
és ő, a kit oly régóta kerestem.</p>
<p>Láttam őt színről színre. Egy állomáson leszállt; akkor
ráfigyeltem, hogy hanyadik a kocsi hozzám, melyben utazik?</p>
<p>Megszámláltam, hanyadik az ablak hozzám? a honnan kidugta fejét,
hogy egy tiszttársával kezet szorítson búcsúzáskor. Minden csepp
vérem lüktetését éreztem, fejemtől kezdve ujjaim hegyéig.</p>
<p>Itt voltam a tett előtt.</p>
<p>Nappal volt és nekem nem volt szabad megvárnom az éjszakát.
Először azért, hogy messze el ne vigyenek Varsótól; de még inkább
azon aggodalomból, hogy hátha útközben leszállhat, másfelé megy, s
én elmaradok tőle.</p>
<p>Fényes nappal kellett végrehajtanom borzasztó tervemet.</p>
<p>Most, midőn utána gondolok, vérem jegesedik, azon irtóztató
perczeket magam elé idézve.</p>
<p>A gyilkolás eszméje utálatos. <span class="pagenum"><a name=
"Page_113" id="Page_113">-113-</a></span></p>
<p>Undorító, lélekszennyező gondolat! És én megesküdtem rá, hogy
azt elkövetem és hosszú hónapok óta soha sem tettem egyebet, mint
terveket koholtam a felől, hogyan és mikor?</p>
<p>Jól kigondoltam mindent.</p>
<p>Csak egyet felejtettem ki. Azt, hogy a végrehajtás pillanatában
én is ember vagyok.</p>
<p>Azt felejtettem el magammal tudatni, hogy minden gyilkosnak a
keze reszket.</p>
<p>Azt hittem, hogy ez sem más, mint a párbaj, mint az ütközet;
jártam ott eleget, ott hidegvér, emitt forró elszántság vezeti a
lelket; ah de az egészen más, megölni egy embert, a nélkül, hogy
azt mondanánk neki: vigyázz, előtted állok, védd magad. Orozva
megközelíteni, mikor ő nem láthat engem, csak én láthatom őt és
rászegezni szívére a pisztolyt, egy lépésnyiről, csak egy
üvegtáblától elválasztva, mikor talán épen alszik, – és akkor –
futni a tett után. Ezt a mesterséget nem tanították nekem soha.</p>
<p>Hanem valami azután egyszerre elűzött minden remegést
szivemből.</p>
<p>A szomszéd waggonban vadászok ültek, azok elkezdtek dalolni egy
gúnydalt, mely a mennyi vért, annyi sárt dobál a lengyelekre. Ez a
dal felforralta bennem a vért újra; a mi gondolat egy percz előtt
megfagyasztott bennem minden érzést, az most felgyujtotta bennem
mind, az szivet adott a rémnek.</p>
<p>Egy ember, fegyveresektől körülvéve utazik velem együtt;
ugyanazon fegyveresek vesznek körül engem; és azt az embert még sem
menti meg semmi, hogy fényes déli órájában a napnak meg ne haljon,
a mikor én azt meg akarom tenni.</p>
<p>Tudtam, hogy nem sokára egy hosszú alagút fog következni. A
fényes nappal közepén egy darab éjszaka.</p>
<p>Az utasok kiváncsian dugják ki fejeiket a kocsiablakon, hogy még
egyszer széttekintsenek a völgyben, mely még tölgyerdőkkel, zöld
vetés csíkozta szelid halmokkal, kanyargó <span class=
"pagenum"><a name="Page_114" id="Page_114">-114-</a></span> ezüst
folyóval tarkázott panorámát mutat, s melyet négy percznyi sötétség
után egy más panorámalap váltand fel: sötét fenyves erdők, zuhogó
hegyi folyam, sziklaoldalba vágott utak; ó lovagvárak romjai.</p>
<p>Egy közülünk, ki tudja, minő tájat fog meglátni ezután!</p>
<p>Az emelkedő viszhang előre jelenté, hogy az alagút szádához
közeledünk.</p>
<p>Ekkor csendesen kinyitottam a kocsi ajtaját.</p>
<p>Mély álomba merült utitársam felől akármit tehettem.</p>
<p>A mint egy percz múlva elsötétült körülöttünk, hirtelen
felnyitottam az ajtót, s kiléptem a waggon felhágójára. A széttört
dinnyéből kivettem a pisztolyt és irásaimat.</p>
<p>Az újabb divatú waggonok felhágóján körül lehet járni az egész
vonatot, a nélkül, hogy a bennülők észrevennék.</p>
<p>Sietve haladtam előre.</p>
<p>Számlálnom kellett az ablakokat, a mik ülésemtől áldozatom
üléseig közben estek.</p>
<p>E földalatti éj egészen ily földalatti merényhez való volt.
Körül pokolsötét és e pokolsötétben egy emberalkotta, másvilági
szörnynek csattogása, tombolása, süvöltése, mely mindent
megsüketít. Ki hallana meg ilyenkor egy gyönge pisztolylövést, egy
meggyilkolt végfelordítását?</p>
<p>Végre a kiszámított ablak előtt álltam. Idáig haladtomban senki
sem vett észre.</p>
<p>Benn a waggonban ketten ültek; alakjaikat én sem láthattam, csak
két veres csillag, két égő szivar-parázs szeme nézett ki rám a
sötétből.</p>
<p>Melyik a kettő közül, a kit keresek? Nem fogom-e azt találni, a
ki nékem semmit se vétett; a kinek még fiatal élete annyi reményt
igér; a kiből még lehet hős, lehet egy dicsőbb kor vértanúja?</p>
<p>E kétség visszaborzasztott. Karom mintha ólomból lett volna,
hanyatlott alá. Mereven bámultam a két égő vércsillagra, mely két
megfejthetlen talányt adott elém.</p>
<p>Tán jobb volna, ha a robogó kerekek alá vetném magamat.
<span class="pagenum"><a name="Page_115" id=
"Page_115">-115-</a></span></p>
<p>Ekkor a hozzám közelebb eső alak leverte a szivar megnőtt
hamvát, s nagyot szítt rajta.</p>
<p>A felszított tűzfény bevilágítá arczát, s én e vérvilágításnál
ráismertem. Ő volt az. Ez izzó fény büszke arczán visszahívta
boszúm ördögét szívembe.</p>
<p>A waggon ablaka le volt eresztve. Ő egészen arczomba fútta a
szivar-füstöt. Épen úgy, mint mikor azt kérdezém tőle: miben halt
meg nőm?</p>
<p>Ez volt halála.</p>
<p>Tudtam felőle, hogy öltönyei alatt pánczélinget visel, fél az
orgyilkosoktól. Nem kereskedtem a szíve körül.</p>
<p>Egy tenyérnyivel az égő szivar fénye fölött vettem czélba.</p>
<p>Csak egy rövid lobbanás volt látható. A dördülést elnyelte a
gőzkocsi viszhangverő zaja.</p>
<p>A másik perczben, úgy a mint előre kiszámítám, éles szögletben,
előre, leugrottam a kocsi hágcsójáról.</p>
<p>Elestem; de nem lett semmi bajom. Kissé elszédültem, de nem
jutottam a kerekek alá. A nehéz vasszekerek egy arasznyi távolban
robogtak el egyenkint mellettem.</p>
<p>A dörgés, csattogás tovább ment, még néhány perczig hallatszott
a távozó vonat moraja, mely alatt rengett a föld. Én még mindig a
földön feküdtem.</p>
<p>Mikor e moraj is elhangzott, valami nyöszörgés hangja ütődött
füleimbe; mintha valaki végerejét szedné össze, hogy segélyért
kiáltson.</p>
<p>«Gyilkos! gyilkos!» szólt a nyöszörgő hang a sötétben.</p>
<p>A vonat rég eltávozott már, s a haldokló hang itt maradt
utána!</p>
<p>Borzadva szöktem föl helyemből, s elkezdtem futni az alagút
nyílása felé.</p>
<p>«Gyilkos, gyilkos!» kiáltozott utánam a láthatlan alak fájdalmas
hangja, míg e világtalan sötétségen őrültként rohantam keresztül, s
midőn az áldott napvilágra kiérve megálltam, hogy kilihegjem
rémületemet, még ott is utánam sóhajta a földalatti sötétség
kisértő hangja:</p>
<p>«Gyilkos, gyilkos». <span class="pagenum"><a name="Page_116" id=
"Page_116">-116-</a></span></p>
<p>Később, hideg vérrel utána gondolva, meg tudtam magyarázni
magamnak e rém titkát.</p>
<p>A lövés után a meggyilkolt útitársa, valószinűleg hadsegéde,
utánam rohant, hogy üldözőbe vegyen. Ő azonban nem tanulmányozá úgy
az ugrás elméletét, s összezúzta magát. Ő kiáltozhatott utánam. A
vonat azután odábbrohant, és senki sem tudott meg az együtt utazók
közül semmit arról, hogy két utas hiányzik és egy meg van ölve. Ezt
bizonyosan csak az állomáson vették észre, a mikorra én már
hegyen-völgyön túl lehettem.</p>
<p>A többit tudja ön Larisse.</p>
<p>És most már ismer engem. Férje vagyok önnek, de a mikor akar,
elválhat tőlem.</p>
<p>Én megöltem ellenségemet; de akkor vele tettem jót, magammal
rosszat, mert saját álmaimat is neki adtam örökre. Ő alszik vég
nélkül, én pedig soha. Gondolja meg ön, minő szörnyű sors, egy oly
ember társának lenni, ki szemét le nem hunyhatja soha. Őrizze meg
az ég minden érző ember kezét az olyan vértől, mely
lemoshatatlan!</p>
<p>Larisse kétszer összeborzadt és harmadszor – lehajtá fejét férje
vállára.</p>
<h2>EMINA.</h2>
<p>Most halljunk egy történetet a női hűség s a férfiúi – minek is
nevezzük? Nevezzük áldozatkészségnek. Tehát a férfiui
áldozatkészségről és a női állhatatosságról.</p>
<p>Mikor még II. Mustafa ült a trónon, annak volt egy udvari
orvosa, Azán Effendi, annak pedig egy növendék fia, Mehemet, a ki
miatt kétségbe volt esve az apja, mert abban a gyógyíthatlan
betegségben szenvedett a szegény fiú, a mit a kerek földön semmi fű
és ásvány meg nem gyógyít, s melyet nyelvünkön úgy hínak, hogy
«ostobaság».</p>
<p>Mehemet hallatlanul bárgyú volt.</p>
<p>Tizenhat esztendős koráig mindenféle erélyes gyógyszerekkel,
<span class="pagenum"><a name="Page_117" id=
"Page_117">-117-</a></span> mint bámbusznáddal, szarvorrú bőréből
készült korbácscsal, áztatott kötéllel iparkodott Azán odahatni,
hogy Mehemet legalább az arab ábéczét megismerje; s tizenhat
esztendős korában tette Mehemet azt az észrevételt, hogy «nézze
apám: az Elif még most sem olyan, mint a Be». Azt hitte a jámbor,
hogy ha ő sokáig fogja az abéczét tanulni, annak betűi utoljára
kibékülnek egymással s mindnyájan hasonlítani fognak.</p>
<p>Azzal sem vigasztalhatta a jó apa, hogy ebből a darab húsból ha
tudós nem, tehát majd jó katona lesz. E bizony huszonnégy éves volt
már és még mindig azon végezte, ha lóra ült, hogy leesett a
nyeregből s úgy hozta vissza kantáron vezetve a paripáját.</p>
<p>Tehát semmi sem lesz belőle.</p>
<p>Egyszer a Valide szultánnő hivatja az orvost s így szól
hozzá:</p>
<p>– Hallod-e Azán, neked van egy fiad, a kinek a sorsa engemet
érdekel. Hallom, hogy jeles, derék ifju (ugyan, ki árulhatta el?
gondolá Azán). Én a te fiad sorsáról gondoskodni akarok.</p>
<p>– Akkor többet fogsz érte tenni, mint Allah, mert az ugyan nem
gondoskodott róla.</p>
<p>– Nekem van egy kedvencz rabnőm, cserkeszleány, fiatal és szép;
a neve Emina. Én e leányt férjhez akarom adni, s vőlegényeül fiadat
szemeltem ki.</p>
<p>(No annak az egynek jó lesz, gondolá magában az orvos.)</p>
<p>– A menyasszonyi hozomány 30 ezer dinár.</p>
<p>Az orvos elszörnyedett. Neki minden tudománya sem ér annyi
pénzt, mint a fiának az ostobasága.</p>
<p>Földre borult, megcsókolta a szultánnő kaftányát, megköszönte e
nagy kegyelmet s azzal futott haza a nagy kamaszt értesíteni, hogy
kap egy csodaszép feleséget, hozzá palotát és annyi pénzt, a
mennyit holtig meg nem tud számlálni.</p>
<p>Mehemet azt mondta rá, hogy az nagyon jó lesz. <span class=
"pagenum"><a name="Page_118" id="Page_118">-118-</a></span></p>
<p>A menyegzői előkészületek mindjárt megtétettek; az orvos
elrendelte az új házasok számára való lakást; a szultánnő
gondoskodott a menyegzői ékszerekről; az étkek, ünnepélyes
kivilágítás és zene kedvéért az orvos erőlteté meg erszényét; a
szertartás, a lakoma végbe is ment rendén, s a lefátyolozott
menyasszonyt bekisérték a vőlegény hálószobájába, s ott magára
hagyták a boldog párt.</p>
<p>Mehemetnek az egész esti evés ivás alatt csak az rontotta az
étvágyát, hogy menyasszonya arczát még nem láthatá. Valami homályos
sejtelem suttogott a háta mögött olyanforma gyanú-perekről, mintha
olyankor, mikor ilyen nagyon sok pénzt adnak egyszerre a leánynyal,
annak aligha valami hibájának nem kell lenni.</p>
<p>«Tán csak nem fekete?»</p>
<p>Utoljára az is mindegy: ha fekete, az éjszaka még feketébb, az
majd betakarja.</p>
<p>Hát, a midőn egyedül maradnak s Emina hátraveti a fátyolt
arczáról, Mehemet majd elájult meglepetésében: egy tündér állt
előtte, egy huri a hetedik égből, a ki lejött megszégyeníteni
minden fűt, fát, virágot, drágakövet, eget, napot, csillagokat, a
mikhez csak valaha a szorult költők asszonyi termetet, arczot,
szemeket, fogakat és vállakat hasonlítgattak.</p>
<p>Ilyen szépségről ő még álmodni sem tudott; pedig álmában több
esze volt, mint ébren. Hanem ha van valami, a mit tanítás nélkül is
megtud az ember, az bizonyosan az a tudomány, a mit egy elpiruló
hölgy arczáról olvashat a férfi, kivel egyedül van, s a kit
magáénak nevez.</p>
<p>Mehemet azt hitte, hogy ez az a hangszer, a min ő is primavista
fog játszani tudni.</p>
<p>Pedig hát szegény Mehemet ezzel is megjárta nagyon: a mint
letelepedett a divánra szép arája mellé, a mint kinyujtá reszkető
ujjait, hogy derekát átkarolja, a mint forró ajkát közel vitte az
alabástrom vállhoz, hirtelen egy olyan kimért pofoncsapást kapott a
füle és orra közötti térre, hogy a szemei is tüzes karikát hánytak
bele. <span class="pagenum"><a name="Page_119" id=
"Page_119">-119-</a></span></p>
<p>– Vakmerő! kiálta a hölgy, felszökve a kerevetről, melyen
vőlegénye hanyatt terült, az ijedség és még egy második pofonra
való várakozás következtében. Most még csak egy arczulcsapást
kaptál, de ha még egy ujjal érinteni mersz, kardcsapást fogsz
kapni, a mitől a fejed legördül. Most eredj, küldd ide az apádat,
ostoba.</p>
<p>Mehemet sajgó pofáját dörzsölve osont ki a boldog örömök
szobájából s sietett az apjához.</p>
<p>– No apám, ugyan jó mulatság ám vőlegénynek lenni: nézd, mit
kaptam? Eredj be csak hozzá, neked is akar valamit mondani.</p>
<p>Azán felindultan sietett fia menyasszonyához s föltéve magában,
hogy erélyesen meg fogja dorgálni a szemérmetességnek e túlságig
vitt nyilatkozataiért; azért odaérve, le akart ülni mellé, hogy
majd beszél hozzá okosan.</p>
<p>– Maradj állva és hallgass; kiálta rá a leány. Majd én
beszélek.</p>
<p>Azán nem kináltatta magát kétszer, hanem ijedten állt föl.</p>
<p>– Engem a Valide szultána azért adott fiadhoz nőül, mert Ahmed
herczeg szerelmes belém. Csak messziről láthattuk eddig egymást, de
leveleink által tudattuk érzelmeinket. A herczeg őrjöng értem, én
pedig imádom őt. A herczeg most a szerálj foglya; tudhatod jól,
hogy ő csak testvére, Mustafa szultán kegyelméből maradt élve, s a
míg a szultán él, neki nőhöz közelíteni nem szabad. A Valide
szultána megtudva szerelmünket, szét akarta azt tépni, nehogy
Ahmedet megöljék miatta. Mert a fogoly fejedelem, ha alattomban nőt
vesz, nehogy utódjai legyenek, megölik. Ezért adtak engem nőül
fiadhoz. Már most tudod jól, micsoda tüzet hoztál a házadba, mikor
engemet elfogadtál. Ahmed kiszabadulhat egyszer, nem tudhatod
mikor? lehet egy év mulva; lehet holnapután. És akkor keresni fog
engem. Jaj a te házadnak, jaj minden ivadékodnak, ha Ahmed nem úgy
talál meg engem itt, mint a hogy idehoztak. Ő szultán lesz, és a
mely főre akkor én <span class="pagenum"><a name="Page_120" id=
"Page_120">-120-</a></span> ujjammal mutatok, az a fő le van esve,
de a mely főre ráteszem a kezemet, az a fő meg van áldva.</p>
<p>– Tedd az én fejemre hát kezedet, bájos herczegasszony, kiálta
térdre esve Azán; bizony mondom néked, úgy fog tégedet ezentúl
tekinteni mindenki házamnál, mint Ahmed kincsét, mely megőrzésül
van ránk bizva.</p>
<p>Azzal visszament Mehemethez az öreg s azt mondá:</p>
<p>– Fiam, eredj vissza hálószobádba, vess ágyat a küszöbödön
keresztül s ott aludjál, nehogy akár te, akár más hozzá találjon
nyulni ahoz a nőhöz, a kit ma idehoztak, mert mindenképen a te
fejedet vágják le miatta.</p>
<p>Fél esztendő múlva egy néplázadás letaszítá Musztafát a trónról,
kihozta börtönéből Ahmedet és helyébe ülteté a trónra.</p>
<p>Ahmed szultánnak első gondja, mit az országlás fennhagyott,
Emina volt.</p>
<p>Soha sem feledheté azóta a szép cserkeszleányt, ki reggelenkint
virágbokrétákat lopkodott aranyozott börtönablakába.</p>
<p>Maga elé hivatta az orvost és fiát.</p>
<p>– Azán, szólt az orvoshoz. Mialatt fogoly voltam a szeráljban,
egy ember ellopta turbánom forgójából a legnagyobb gyémántot.
Minthogy ily nagy gyémántot csak fejedelmek vásárolhatnak meg,
hihető, hogy az ember darabokra töré kincsemet, hogy úgy adhassa
el. Mondd meg orvos, az alchymia útján össze tudod-e ragasztani e
széttört gyémánt darabjait?</p>
<p>– Árnyékodba hajtom fejemet, padisah, szólt az orvos. Gyémántod
most is házamban őriztetik és gyémántod most is ép.</p>
<p>E szóra nem állhatta meg a szultán, hogy le ne szálljon
trónjáról és saját kezével ne emelje fel a földre borult Azánt.</p>
<p>– Úgy bizony mondom, hogy tízszeres árában váltom tőled azt
vissza.</p>
<p>Ahmed rögtön küldeni akart Emináért; de az anyaszultánnő
<span class="pagenum"><a name="Page_121" id=
"Page_121">-121-</a></span> megtiltá azt. Egy rabnő, ki egyszer a
szeráljt elhagyta, többé oda vissza nem kerülhet.</p>
<p>Ahmed nem tehette nejévé kedvesét, kit oly forrón szeretett, s
ki hozzá még férje házában is oly törhetlenül hű volt.</p>
<p>De ha szultánnővé nem tehette, Candia kormányzónéjává,
nagyvezérnővé csakugyan megtehette.</p>
<p>És így lett Mehemet egymásután Kapudán basa, Candia kormányzója
és nagyvezér.</p>
<p>Mint Kapudán basa, nem tudott evezni; mint Candia kormányzója,
nem tudta a nevét leirni; mint nagyvezér, nem tudott lovon ülni;
hanem azért kötelességeit híven és pontosan teljesíté.</p>
<p>E kötelességei abból álltak, hogy nejéhez, kivel az édes vizek
melletti pompás palotában együtt lakott, sokat ne közelítsen, s
mikor a szultán érkeztét észreveszi, látatlanná tegye magát.</p>
<p>Soha sem volt nagyvezér, a ki szultánja kegyét olyan hosszas
ideig ki birta volna érdemelni, mint Mehemet.</p>
<p>Utoljára is, mint igen gazdag és tekintélyes ember halt meg.</p>
<p>Hanem olvasni és lovagolni még akkor sem tudott.</p>
<hr class="tb" />
<p>Ebben az egész történetben pedig csak az a nevezetes, hogy nem a
mi civilizált zónánkon belül történt; mert akkor nem volna benne
semmi nevezetes. A müzülmánok krónikáiban egyedül áll az a
történet, hogy egy nagy úr más valakivel vétetett maga számára
feleséget. <span class="pagenum"><a name="Page_122" id=
"Page_122">-122-</a></span></p>
<h2>A KÖNYEZŐ SZULTÁNA.</h2>
<p>Megbocsát a tisztelt olvasó, hogy mindjárt bocsánatkérésen
kezdem. Ezúttal nem a magam tinóján szántok (az Irás szavaiként),
hanem egyszerűen előadom egy sajátságos verseny történetét, mely
egy gonosz nyelvű férfi és egy galambepéjű hölgy között
lefolyt.</p>
<p>A verseny tárgya az volt, hogy «milyenek a nők?»</p>
<p>A férfi természetesen azt állította, hogy csalfák, csapodárok, a
hűség kínzói, szerelemféltésből boszúállók, kegyetlenek a
gyilkosságig, szerelemből pedig gyávák a szégyenig, hiúk,
külfényért élők-halók, szeszélyükben rossz ízlésüek, könnyelműek;
esküre, fogadásra feledékenyek; és soha egészen meg nem
szelidíthetők.</p>
<p>A hölgy viszont az ellenkezőt vitatta; a nők hívek,
állhatatosak, a hűség jutalmazói, végnélküli türelmük, bámulatos
önfeláldozásuk; bocsánatkérésben angyalok, szeretők bátorságában
oroszlánok; a mit náluk nem értenek s szeszélynek hínak, az csak
azért rejtelem, mert nem tanulmányozzák őket; a mi hibáik mégis
vannak, az mind csak a férfiak bűnének rájuk vetett árnyéka.</p>
<p>– Asszonyom, a példák bizonyítanak; hozzunk fel állításaink
igazolására példákat. Én majd mondok önnek történeteket, a mikkel a
nőket rágalmazzák; ön mondjon jobbakat, a mik dicsőítik. S azután
legyen itélő biránk a közönség, melyikünknek volt igaza?</p>
<p>– Áll a fogadás, én a versenyt elfogadom; s hogy mindjárt eleve
bebizonyítsam a női engedékeny türelmet, önnek engedem az első
szót.</p>
<p>– Ezt csak azért teszi ön, hogy az utolsó szó az öné
lehessen.</p>
<p>– Azzal rágalmaznak bennünket, hogy az mindig a mienk. Kezdje ön
uram.</p>
<p>– Tehát hallja ön asszonyom a «Könyező szultána» történetét:
<span class="pagenum"><a name="Page_123" id=
"Page_123">-123-</a></span></p>
<p>Volt egyszer Marokkónak egy igen szeretett fejedelme. Nem azért
volt «igen szeretett», mintha az alattvalói nagyon bolondultak
volna utána; hanem azért, mert nem kevesebb, mint ezernyolczszáz
asszonya volt a szeráljában. Azt hiszem, hogy a kit már «von Haus
aus» (mint Marokkóban mondani szokás) ezernyolczszázan szeretnek,
az csak nevezheti magát szeretett fejedelemnek.</p>
<p>Muley Abdallah császár kérkedve szokta felemlegetni, hogy
örököseinek száma egyensúlyt tart azoknak a lefejezett embereknek a
számával, a kiknek életét uraöcscse Muley Ismael sajátkezüleg
szokta kioltogatni, biró és bakó levén egy személyben. Azt
különösen jól rendezte a sors, hogy egy országnak két olyan
testvért adott, a kik közül az egyik az elfogyatkozástól, a másik a
túlnépesedéstől óvja meg a lakosságot.</p>
<p>Az ezernyolczszáz nő között mégis volt egy, ki többet birt a
szultán szivéből, mint a többi valamennyi együtt. Spanyol nő volt,
kalózok fogták el, úgy lett belőle szultána; úgy nevezték el
Aldemirának.</p>
<p>A szép Aldemira két fekete szeme sokkal többe került Abdallah
császárnak, mint Sudantól Algirig az egész politikai
administratio.</p>
<p>A mi korbácsot rossz adófizetők vállain elnyűttek, a mi
gyöngyhalászt a czápák elnyeltek, a mi kereskedő hajót
kifosztogattak, a mi rabnő aranyhímzés miatt megvakult, a mi
igazhivő és hitetlen tengeri és szárazföldi csatákban elhullott, az
mind Aldemira két szép szeme mosolygásának adta meg az árát.</p>
<p>És ime egy napon e drága mosolygást könyek váltották fel.</p>
<p>A szép szultána sírt! Hihetné-e azt valaki, hogy az istennők is
sírnak? Ugyan mi bajuk lehet azoknak, kik az egész világot
birják?</p>
<p>– Oh szép szultánám, miért az irigy köny szép selyempilláid
alatt? egy tenger a nap fölött! Mi veszhetett el tőled? Mi
sérthetett meg így? Nagyobb gyémántnak hallottad-e <span class=
"pagenum"><a name="Page_124" id="Page_124">-124-</a></span> hírét,
mint minő kócsagodon ragyog? Szebb asszonynak hallottad-e hírét,
mint magad vagy? szólj és gyémánt s szép asszony feje lábadnál fog
heverni.</p>
<p>Hanem a szultána nem szólt semmit, csak sírt tovább.</p>
<p>Tulipán-ünnep, bohóczok, szemfényvesztők mutatványai, tűzijáték,
paripák, csónakok versenye, dsirid-viadal, mozgó várak és küzdő
fenevadak, éneklő bayadérek, tánczoló almék, s nagyszerű kivégzések
mind nem mulattatták többé, a szultána csak mindennap sírt.</p>
<p>– Oh szólj, mi fáj? mi bánt? mi vágy, mi emlék támadt fel
szivedben? Honvágy-e? Régi arczok álma? A mennyet szánod e gloriás
dicsalakjaival? vagy hazád zöld bérczeit? vagy ősz apára, anyára
gondolsz? Oh valld meg. Előre megbocsátok érte.</p>
<p>Sok szép könyörgésre utoljára megvallá a szép Aldemira egyetlen
keservének okát.</p>
<p>Nem régi szeretőnek álomban megjelenő képe volt az, nem titkos
szemrehányás angyallakta égből, nem hazai bérczek emléke, nem
szülők fehér haja, hanem hogy volt egy kedves órája, s annak valami
baja történt, nem akart járni többé.</p>
<p>De az igaz, hogy ez igen jeles óra volt. Remekben készült,
fejedelemnek volt szánva, s egy szerető szív ajándékozta meg vele
szerelme királynéját.</p>
<p>Volt rajta órát, napot és hónapot mutató, minden óraütésre
kinyilt rajta egy kapu, azon kijött egy zománczos lovag, kihúzta a
kardját, az ablak is kinyilt fenn, s aranyhaju királyleány intett
le a lovagnak. A lovag háromszor üdvözölte kardjával s azután
megint visszatért lovag és királyleány jövő óraütésig; azonkivül
volt benne egy kakas, mely reggel hat órakor összeverte a szárnyát
és kukorikolt; meg egy bagoly, mely este elforgatta nagy meredt
szemeit és huhokolt. Egy ezüst patak szünet-szüntelen csergedezett
egy magas szikláról alá, s folyvást hajtott egy malomkereket.
<span class="pagenum"><a name="Page_125" id=
"Page_125">-125-</a></span></p>
<p>És hát ez egyszerre csak mind megszünt. Az óra nem akart se
ütni, se időt mutatni többé, a lovag, meg a királyleány nem adtak
több találkozót, a kakas nem jelentett több hajnalt, a bagoly több
éjszakát, s a molnár nem őrölt többet.</p>
<p>És ezen a szultána kétségbe volt esve.</p>
<p>Muley Abdallah megtudta Aldemira bánatának okát, mindjárt
beparancsolá tudósait, s rájuk bizta, hogy ennek az órának
csináljanak valamit, hogy megint járjon.</p>
<p>Azok aztán még jobban elrontották az órát.</p>
<p>A szultán pokolba küldé valamennyit.</p>
<p>Kihirdetteté azután, hogy a ki a szultána óráját meg tudja
igazítani, kap jutalmul ezer erszényt tele pénzzel, hanem a ki még
jobban elrontja, az bizony rövidséget fog szenvedni.</p>
<p>A fényes jutalom hírére messze országokból eljöttek a
vállalkozók: nagy mechanicusok, varázslók, tudós emberek Bagdadból,
a hol legjobban értenek e mesterséghez, sőt még Indiából is.</p>
<p>Az első, ki a jutalomért megpróbálkozott a szövevényes
óragépezettel, arab bűvész volt. Nem boldogult semmire. Annak Muley
Abdallah elvágatta a kezét.</p>
<p>A második próbálkozó perzsa volt, mágusz-tanítvány, híres ember,
de az sem tudta az órát megigazítani. Azt már lefejezteté.</p>
<p>Még azután is sok embert odacsalogatott a fényes jutalom; a
kiket azután rossz siker miatt a dühödt szultán kit keresztbe, kit
hosszába fűrészeltetett ketté.</p>
<p>A vége a dolognak pedig az volt, hogy az óra csak egyre nem
járt, s a szultána csak egyre sírt.</p>
<p>Míg egy szép szultána Marokkóban elromlott órája miatt hullatta
könyeit, azalatt a szép Andalusiában egy jámbor órás sírt
elvesztett felesége után, kit egy sétautazás alkalmával a
Riff-piráták elraboltak.</p>
<p>Don Lambertonak hítták az ügyefogyottat; tehetős, jó módú polgár
volt, házai voltak Sevillában, Granadában, <span class=
"pagenum"><a name="Page_126" id="Page_126">-126-</a></span>
Toledoban, s mindenütt műhelyei, a miknek készítménye híres volt a
félszigeten, még a király is tőle vásárolt.</p>
<p>Nagyon együgyű mesemondó volnék, ha sokáig akarnám titokban
tartogatni, miszerint don Lamberto volt a szép szultána férje.
Tudniillik az «igazi» férje: nem az, a ki gyönyörködik szerelmében,
hanem a ki aggódik, fut, fárad miatta.</p>
<p>A mióta Aldemirát elragadták, don Lambertonak az eszét is
egyszerre és együtt ellopták vele; azóta meg volt bolondulva,
lótott, futott egyik fejedelemtől a másikhoz, hogy kezdjenek
háborut a felesége miatt; azok igérték, hogy majd küldenek erélyes
jegyzékeket Marokkóba. Eladta a házait, a drága óráit
elvesztegette, pénzzé tett mindent, még kölcsönt is vett fel, hogy
saját kezére intézhessen valami államcsinyt a jogtalan bitorló
ellen; csakugyan sikerült is találnia egy bátor kalózt a mórok
fajából, a ki roppant pénzért és még nagyobb igéretekért
vállalkozott rá, hogy Aldemirát a beytől visszalopja, azaz csak
visszalopni segíti; mert a vállalat bunkója don Lambertonak volt
meghagyva.</p>
<p>Az volt a terv, hogy don Lamberto áthajókázzék Marokkóba, a hol,
mint órás, bizonyosan igen sok munkára fog találni az udvarnál. Ben
Izmail, az erélyes kalóz ott fog azután folyton czirkálni az
öbölben s mikor egyszer nagy zivataros éjszaka lesz, akkor don
Lamberto egy kötéllajtorján lehozza a palota ablakából Aldemirát;
Ben Izmail felveszi őket a hajóra s azzal neki indulnak a
tengernek, olyan időben, a mikor senki sem merné őket üldözni, még
ha észrevennék is, hogy a szerálj egy asszonynyal
megfogyatkozott.</p>
<p>Don Lamberto ezt igen helyes és okos tervnek találta. Nem
kellett hozzá egyéb, mint a vagyonát bizonyosan, az életét pedig
valószinűleg feláldozni azért, hogy Aldemirát ismét magáénak
mondhassa.</p>
<p>A kivitelnek egészen kedvezett a sors, don Lamberto épen àpropos
érkezett Marokkóba, mikor a huszadik csillagvizsgálót <span class=
"pagenum"><a name="Page_127" id="Page_127">-127-</a></span>
sütögették elevenen, a ki a szultánnő óráját meg akarta igazítni s
még jobban elrontotta. Mindjárt sietett magát bejelenteni a
beynél.</p>
<p>A barbár fejedelem megszánta a keresztyén ifjut; mert tudni
kell, hogy don Lamberto fia lehetett a szultánnak, s biztatta, hogy
nézze meg előbb, míg e veszélyes munkára vállalkoznék, elődének az
arczát s tanulmányozza azokat a grimaszokat, a miket az fintorít, a
míg a szurokban főzik, s csak azután, ha hiszi magában, hogy
hasonló helyzetet több flegmával birna elviselni, jelentse ki, hogy
vállalkozik-e annak nyomdokaiba lépni?</p>
<p>Don Lamberto azonban bízott a tudományában s azt mondta, hogy
nem törődik ő a más bajával, csak mutassák meg neki, hogy hol van
az a csodamű, a mibe egy pogány órás sem bir életet lehelni.</p>
<p>A szultán megparancsolá az órásnak, hogy másnap a szeráljban
jelenjen meg, ott maga győződjék meg az udvar egész pompájáról s
arról a gyászról, a mit egy mindig síró szultánnő arcza e pompa
fényére vet, s onnan itélje meg maga, micsoda rettenetes gonosztévő
az, a ki e szomorú arczot még csüggedtebbé akarja tenni?</p>
<p>Másnap tehát don Lamberto megjelent az udvar előtt, de nem sokat
nézte ő a gyöngyökbe és gyémántokba öltözött hadvezéreket, sem a
festett szemöldökü odaliszkokat, mert az ő szemei csak Aldemirát
keresték. És meg is találták.</p>
<p>A szultána talpig fehérbe öltözve ült a szultán mellett egy nagy
polcz tetején, a mit ott trónusnak neveznek.</p>
<p>A fehér szín, ha nem csalnak a Conversations-lexiconok, a
marokkóiaknál a gyász színe. Aldemira tehát gyászolt. Don Lamberto
azt hitte, hogy elvesztett férjét; a szultán pedig azt, hogy
elromlott óráját gyászolja.</p>
<p>Hanem hát, e fehér ruhában, e szomoru tekintettel még szebb
volt, mint valaha.</p>
<p>A szegény don Lamberto, a mint nejét meglátta a szultán mellett
ülni, leomlott a földre és arczát eltakarta a <span class=
"pagenum"><a name="Page_128" id="Page_128">-128-</a></span>
szőnyegekbe. Kevés férj szeretné azt látni, hogy neje ily nagy
tisztességre jutott. Azért igen jó szokás a törököknél, hogy
hasonló génánt helyzetben az ember az arczát a földdel
eltakarhatja.</p>
<p>Ámde nem így tett Aldemira.</p>
<p>A mint ő egykori férjét meglátta, örömsikoltva ugrott fel
helyéről, lerohant hozzá, felkarolta, ott minden ember előtt,
valamennyi vezér előtt és a szultán szemei előtt; – a szegény don
Lamberto agyon volt ijedve, azt hitte, hogy most mindjárt levágják
itt nyomban a fejét.</p>
<p>Persze, hogy e jelenet által az egész udvar skandalizálva volt,
a szultán meg volt némulva az elszörnyedéstől; minden ember, a
kinél kard volt, nyult utána, azzal a szándékkal, hogy ebből a
marokkói trónt megszégyenítő párból ő is visz magának haza egy
darabot emlékül. Aldemira pedig örömtől napsugárzó arczczal járult
a szultán elé, a térdrebukdosó don Lamberto fejét karja alá
szorítva s megdicsőült mosolygással mondá neki:</p>
<p>– Ime uram, itt van az az egyetlen, dicső férfi, – – a ki az
órámat készítette!</p>
<p class="center">* * *</p>
<p>Don Lamberto aztán meg is igazította az órát.</p>
<p>Mire viszont nagy öröm lett Marokkóban, Aldemira ismét jókedvű
lett, piros lett, nevetett; a szultán boldog volt, a tömlöczöket
megnyitották, sok zsiványt szabadon eresztettek; a kincstár ládáit
is megnyitották, azokra megint másforma zsiványokat szabadítottak,
az emirek nem sanyargatták a népet, a nép nem pusztította a
szomszédokat, kivül és belől boldogság áradt el hegyen-völgyön,
mert a szultánnő órája megint járt, ütött és huhokolt.</p>
<p>Ez országos jobbra fordulásért méltó hálát is érdemelt don
Lamberto; a szultán helyét sem találta; megkináltatott, hogy mi
akar lenni az országban? – nagyvezér, – kapudánbasa, –
pénzügyminiszter, vagy főmufti? válaszszon belőle; ne a szerint,
hogy melyikhez ért kevesebbet, hanem hogy melyik hajt nagyobb
jövedelmet? <span class="pagenum"><a name="Page_129" id=
"Page_129">-129-</a></span></p>
<p>Eldöntetlen maradt a historikusok előtt, miért nem engedte
Aldemira szultánnő a jámbor don Lambertot e magas hivatalok
valamelyikébe beülni? bizonyosan jószivü előrelátásból tette, jól
tudva, hogy a fényes polczokra a mennyire arcz nélkül szoktak az
emberek feljutni, épen oly rendesen fej nélkül szoktak onnan
lekerülni; e helyett egy új és veszélynélküli hivatal felállítását
indítványozá a szultán előtt; ez a hivatal volt: «az óra őre».</p>
<p>A divántanács minden kifogás nélkül megszavazá e fontos hivatal
fölállítását, a mi természetes is, mert hiszen ha olyan tárgyaknak
is vannak őreik, a melyek veszteg állanak, hát az olyannak hogyne
legyen, a melyik jár?</p>
<p>Don Lamberto vágyai czéljánál látta magát. Mindennap hivatalosan
meg kellett jelennie a szultánnő szobájában, a hol az óra
ketyegett, s gondoskodni róla, hogy az idők járása meg ne álljon.
Ilyenkor aztán, tanuk nélkül lévén, Aldemirát nevén szólítá,
tudtára adá végtelen nagy szerelmét, hitvesi hűségét, az
áldozatokat, miket érte a tengerbe, meg a kalózok markába hányt s a
szenvedéseket, a miket kiállott. A szép szultána érzékeny szívvel
hallgatá mindazt, s az óra patakja olyan szépen csergedezett mellé.
A molnár a malom ablakában, – az nem szólt a dologhoz semmit, csak
nagyon gondolkozni látszott.</p>
<p>Egy napon pedig nagy zivatar volt készülőben, az északnyugati
szél haragos felhőket hajtott a tenger szine fölött, a mitől az is
dühében egészen megzöldült, kereskedők, halászok iparkodtak
bárkáikkal kikötőbe jutni. Ezt az időt találta don Lamberto nagyon
alkalmasnak arra, hogy feleségét visszaszöktesse a bey
háreméből.</p>
<p>Midőn a szokott órában a szultánnőnél megjelent, azt mondá
neki:</p>
<p>– Aranyos bálványom, ütött az óra!</p>
<p>– Sőt muzsikált is, bizonyítá a szultánnő.</p>
<p>– Nem úgy értem. Hanem ütött a szabadság órája, melyben meg
fogunk innen menekülni. A tenger tajtékzik! Nézd, hogy tánczolnak
rajta a hajók. Egy ilyen tánczoló <span class="pagenum"><a name=
"Page_130" id="Page_130">-130-</a></span> dióhéjra fogunk mi
leszállni ketten, mely alant vár reánk s kaczagni fogjuk azt, a ki
üldözésünkre gondol. Éjjel, mikor sem ég, sem föld nem lesz
kivilágítva, te a selyem kötélhágcsón palotád ablakából
lebocsátkozol; alant várlak én négy izmos evező-legénynyel, s
reggelre vitorlánk a spanyol partok előtt fog duzzadni. Oh
Aldemira, ha tudnád mint szeretlek, s milyen boldog vagyok, ha erre
gondolok.</p>
<p>– Nagyon jól tudom, viszonzá Aldemira s átölelte férje nyakát,
csupán egy megjegyzésem volna azon indítvány kivitelére nézve,
melyet imént előadtál.</p>
<p>– Halljam. A mit te mondasz, az szent előttem.</p>
<p>– Én nagyon félek a zivatartól; mihelyt a lábam áthül, náthát
kapok és még tán orbánczot is, azt pedig te sem szeretnéd, hogy a
képem feldagadjon. Aztán a tengeri halakat is nagyon szeretem,
mikor már olajban ki vannak rántva, de nyersen nem igen óhajtok
velük érintkezni; arról sem vagyok egészen bizonyos, ha szükség
esetén át tudnám-e úszni a tengert?</p>
<p>– Igazad van. Tehát válaszszunk olyan időt, a midőn csendes lesz
a tenger, veszély nélkül futhatunk el innen.</p>
<p>– Azt mondád, hogy te otthon mindenedet eladtad, hogy engem
fölkereshess, kiválthass; e szerint, ha mi haza kerülünk, te igen
szegény ember fogsz lenni, magad is csak alig élhetsz majd.</p>
<p>– Igazad van. Tehát iparkodjunk a bey kincstárából annyit
gyűjteni magunknak, hogy visszatértünkkel elhagyott üzletünket
ismét újra kezdhessük.</p>
<p>– Ha engemet most hazaviszesz: a te rokonaid engem rögtön
elfogatnak s bedugatnak egy kolostorba, mert azt semmiképen meg nem
fogják engedni, hogy miután egy muzulmán neje voltam, ismét a te
hitvesed legyek.</p>
<p>– Bizony igazad van; azok aligha úgy nem fognak tenni. Tehát ne
menjünk Spanyolországba; menjünk inkább a németekhez, ott nincsenek
rokonaink.</p>
<p>– Mást mondok én neked. Az igen szép volt tőled, <span class=
"pagenum"><a name="Page_131" id="Page_131">-131-</a></span> hogy
fölkerestél s én nagyon örülök rajta, hogy megtaláltál. Látod,
itten mi jól élünk; – mi vagyunk itt a legokosabb emberek; – szép
ország ez! A szultán egy hivatalt ajánl neked, mely nem nagyon
terhes, s fizet érte ötezer erszény pénzt. Ne szemérmeskedjél;
fogadd el – és maradjunk itt…</p>
<hr class="tb" />
<p>– Nos kedves úrnőm, mit szól ön ehhez a történethez? mely pedig
tiszta krónikai valóság.</p>
<p>– Azt, hogy meglehet, miszerint az, a mit ön elmondott, mind
igaz, hanem, hogy azért nem mindent mondott el ön, a mi igaz.</p>
<p>– Például?</p>
<p>– Elfelejtette ön bevégezni a történetet: hogy hát a férj, a ki
annyit küzdött, áldozott, nélkülözött – és hozzá még spanyol volt!
mit felelt erre a különös ajánlatra?</p>
<p>– Azt nem mondhatom meg.</p>
<p>– Én megmondhatom. Azt felelte rá, a mit a többire: «igazad van;
maradjunk itt». És elfogadta a hivatalt.</p>
<p>– De hát ugyan tehetett volna-e okosabbat?</p>
<h2>A RABNŐ.</h2>
<h3>I. szakasz.<br />
EGY NŐ, A KINEK NEM VEHETNI SZAVÁT.</h3>
<p>Fekete szétbomlott haja hosszan hátravetve, fehér öltönyének
egyik fodra gömbölyü válláról félig lecsúszva, két keze ölébe
leeresztve, s két mutató ujjánál fogva, mint egy lánczszem
összefogva, áll a magas góth-íves ablak előtt egy fiatal nő; szép
és mozdulatlan, mint egy szobor, lélekzetvételét sem látni; finom
vonásairól nem hiányzik más, csak az indulat; nemes arczáról más,
csak a szín; nagy sötét szeméből más, csak a fény, hogy azt higyje
valaki: ez alak él. <span class="pagenum"><a name="Page_132" id=
"Page_132">-132-</a></span></p>
<p>A mit az ablakon át maga előtt lát, az a tenger; a hullám a skót
partok valamelyikének szikláit veri: ki tudja melyikét? Ez nem az a
hely, a hová hajók járnak, a tenger messze teleszórva kinyuló
sziklákkal, miken sirályok sütkéreznek, a végtelen vizen csak egy
halászbárka vitorlája sem leng; zátony ez itt: megátkozott hely. Jó
nyugalmas menedék egy olyan kéjlak számára, a melyet nem azért
építettek, hogy vendégjárás útjába essék.</p>
<p>Különösen a part magaslatán már pompás ős égerfák csoportjai
kezdődnek, mik két oldalt fogják a kastélyt, melynek csak tenger
felőli oldala nincs fedve szem elől.</p>
<p>S ezen a tengeren nem látni semmit.</p>
<p>Hanem azért az a mozdulatlan asszony, azokkal a fénytelen
szemekkel olyan sokáig el tudja azt nézni.</p>
<p>A terem hátterében két cseléd suttog vigyorogva s taszigálja
egymást könyökkel, hogy melyik szólítsa meg előbb a hallgató nőt;
az egyik férfi, a másik nőcseléd. Az egyiknek a theásasztallal van
dolga, melyen roppant ezüst kazán, chinai csészék és ibrikek
állanak készen; a másik a toilettasztallal bajlódik, melyen
egyetlen jaspis darabból faragott szerecsenfiu tart két kézzel egy
gömbölyü tükröt.</p>
<p>– Asszonyom, szól a férficseléd tanult alázatossággal. A
theáskatlanban már el is főtt a víz.</p>
<p>A nő nem hallgatott rá.</p>
<p>– Asszonyom, szólt a komorna; nem parancsolja, hogy haját
rendbehozzam?</p>
<p>A nő nem felel rá.</p>
<p>A két cseléd megint suttog, a leány megint szól:</p>
<p>– Asszonyom.</p>
<p>Itt elkapja szavát a nevetés: mind a ketten szájuk elé teszik
kezeiket, hogy azt elfojtsák, s aztán fejet csóválnak egymásra,
mintha mindegyik a másikat okolná, a miért megnevetteté.</p>
<p>A hölgy még most sem fordul vissza, nem kérdi, min nevetnek?
<span class="pagenum"><a name="Page_133" id=
"Page_133">-133-</a></span></p>
<p>Most egy harmadik alak lép a szobába, ez az «uraság».</p>
<p>Termete gyöngéd, arcza síma, finom, mint a gyermekeké; inkább
hasonlít egy koránért fiúhoz, ki férfias dölyffel tudja hordani
fejét, mint férfihoz, ki sokáig megtartá gyermek-arczát.</p>
<p>A belépő kérdő tekintetet vet a két cselédre, azok néma
taglejtésekkel iparkodnak eddigi tapasztalataik eredményét vele
tudatni; az uraság int nekik kezével, hogy elmehetnek.</p>
<p>Azután ketten maradnak a szobában, az uraság és a hölgy, a kinek
nem lehet szavát venni.</p>
<p>Az uraság odalép csendesen a hallgató alakhoz, megfogja annak
egyik kezét, fölemeli és megcsókolja.</p>
<p>– Jó reggelt!</p>
<p>A néma nő nem hall, nem érez, nem válaszol.</p>
<p>Az uraság bizalmas gyöngédséggel karolja át a karcsú termetet, s
a mint válláról le van csúszva a fehér köntös fodra, a síma vállra
egy csókot nyom s édeskén susogja fülébe:</p>
<p>– Jó reggelt!</p>
<p>A néma nő nem pirul el, nem mosolyog, nem válaszol.</p>
<p>Ekkor az uraság egy karszékbe veti magát, melyet oldalt
gördített a hallgató alak mellé, hogy arczélben láthasson rá, egyik
lábát a szék karján keresztül lóbálja s kezével helyreigazítva
nyakkendőjét, tenyerébe könyököl s szuró hangon szól:</p>
<p>– Jó reggelt, kisasszony!</p>
<p>E szóra a hallgató alak arcza bámulattal, megdöbbenéssel fordul
felé. Ajka nem szólt, de a szemek, ah! azok voltak felruházva
mindentkimondás csodálatos erejével; a szemek elég világosan
feleltek: «Meg van ez tébolyodva?»</p>
<p>– Nem vagyok megtébolyodva, kisasszony, szólt az uraság,
hanyatdűlve karszékébe. Egészen helyesen fejeztem ki magamat. Ezt
ön nehezen akarja megérteni, a min nem csodálkozom. A hölgyek
ilyesmiben nagyon érzékenykedők. <span class="pagenum"><a name=
"Page_134" id="Page_134">-134-</a></span> Pedig az utoljára is
mindegy, akár azt mondják önnek, hogy «miss», akár azt, hogy
«mylady».</p>
<p>A hallgató nő szemei feleltek: «Nem lehet engem megbántani».</p>
<p>– Kedves kisasszony, ön nekem még akkor megigérte, mikor
erőszakkal az oltárhoz hurczoltam, s ott kényszerítettem velem
megesküdni, hogy azon percztől fogva egy szavát sem fogom hallani;
hanem én is megigértem önnek, hogy minden bizonynyal szóra fogom
önt bírni. Az igaz, hogy én nagyon goromba módon jutottam önnek
birásához. Más valakit tán meg is büntetnének érte Angliában.
Valóságos «rapt». Nőrablás. Hanem ez az én dolgom, ez iránt ne
legyen ön aggodalommal. Három nap, három éjjel, zárt kocsiban,
árkon-bokron keresztül. Onnan mindjárt a templomba, egy szűk,
sötét, falusi kápolnába, székek nélkül, szentképek nélkül, négy
szál gyertya égett az oltáron, több nem volt a faluban. A pap
reverendáján akkora folt volt, mint egy gályaablak, s az
imakönyvéből hiányzott a czímlap, meg a tábla. Hanem az igen
alkalmas hely volt arra, hogy futó szerelmeseket minden kellemetlen
előleges kérdezősködés nélkül összeeskessenek, nemde?</p>
<p>A néma nő szemeiből egy kellemetlen emlék vádja sötétlett
elő.</p>
<p>– Ön emlékszik még azon jelenetre? Persze, csak tegnap volt. Én
önnek választani hagytam. Vagy? – vagy? Tetszik velem megesküdni,
vagy nem tetszik? ön úgy találta, hogy tetszeni kell, s megesküdött
velem, feleségemmé lett. Nemde így volt kisasszony?</p>
<p>A néma nő vállat vont, értelmetlen szavakra ki felelne?</p>
<p>– Hát biz ez megtörtént, s a bevégzett tények előtt az egész
világon mindenütt ajtót nyitnak. Hanem én nekem egy scrupulusom van
a dologban. Nem vagyok egészen bizonyos a felől, hogy az az ember,
a ki bennünket összeesketett, valósággal pap volt-e? Nem vette ön
észre, hogy <span class="pagenum"><a name="Page_135" id=
"Page_135">-135-</a></span> annak a tisztelt úrnak az ábrázatja
nagyon hasonlít Sammy pofájához, a komornokéhoz?</p>
<p>A hölgy szemei névtelen ijedelemről beszéltek.</p>
<p>– Valóban azt sem tudom bizonyosan, hogy az a könyv, a miből az
eskűformát fölmondá, nem Robin zsiványballada-gyűjteménye volt-e? s
a matricula, melybe neveinket beírtuk, nagyon gyanús előttem,
mintha vendégek névjegyzéke volna valami falusi vendéglőben, s maga
az állítólagos templom oly erősen bűzlött porter és gin után,
mintha néha napján ott tartanák a falusi lakozásokat.</p>
<p>A hölgy arcza most már piros volt, lángolt, szemei átokkal és
gyűlölettel terhes gondolatokat beszéltek megrontója szemeinek.</p>
<p>Az pedig nevetve ugrott fel helyéről s tréfás hangon
folytatá:</p>
<p>– Én valóban azt hiszem, kisasszony, hogy minket szépen
rászedtek. No de ez nem változtat a dolgon. Én azért kegyednek épen
olyan hive vagyok, mintha az oxfordi érsek adta volna ránk az
áldását; kegyed föltétlenül úrnője házamnak, cselédeimnek,
szívemnek és erszényemnek. Mindenkivel így hivathatja magát, hogy
«mylady», mások előtt én is úgy fogom czímezni, kocsijára oda
festetheti czímeremet, zsebkendői szegletére odahimeztetheti a
koronát, nem bánom. Választhat magának ékszerárust és piperészt,
árjegyzékeit átnézetlenül fogom kifizetni. Én önt épen úgy fogom
szeretni, tisztelni, mint a lord kanczellár a mylady
kanczellárnét.</p>
<p>A néma hölgy szemeinek tétova járásában, fürkésző zila
tekintetében a menekülés eszméi voltak elmondva. Az uraság
megértette azt.</p>
<p>– Kedves kisasszony, itt nagyon jó helyen van ön. Kényelmes,
úri, mindennel bőven ellátott kastély. A hely egy félsziget a
nyugoti skót tengerparton, kilenczvenhat mérföldnyire Londontól; a
földszorosnál, mint vehette ön észre, hidon jöttünk át, az tehát át
van metszve. Az egész <span class="pagenum"><a name="Page_136" id=
"Page_136">-136-</a></span> uradalmat az én cselédségem lakja, a
tenger felőli oldal pedig nem hajók számára való. Aztán ha
kimenekülhetne is ön innen, hová menne, mit csinálna? Hogy szerezne
magának elégtételt? A perviseléshez sok pénz kell. Kivel
bizonyítaná ön be, hogy nem önkényt követett? Legfeljebb azt
érhetné el, hogy a hirlapok kikürtölnék önnek szerencsétlenségét,
egy napig szörnyűködnék rajta minden ember, két napig nevetgélve
változatokat játszanának felőle s azután mindenki elfeledné. London
messze van s a törvény pallosa magasan.</p>
<p>A kínzott nőnek még most sem hagyta el egy hang is ajkait, de
szemei lázasan égtek és kezei görcsösen összeszorultak, s egész vad
tekintete valami névtelen fenyegetést, valami ádáz boszút látszott
visszasugárzani.</p>
<p>– Tudom, tudom, szólt nyugodtan az uraság. Az a bizonyos fiatal
ember. Ne aggódjék a miatt kegyed, szép kisasszony, nem fog ő
nyomunkba találhatni. Gondom volt rá, hogy egy
kényszertoborzó-járatot utasítsak eléje. Tudja ön, ő felsége
hadihajói számára úgy szokták összefogdosni a legénységet. Lyonel –
az volt a neve, úgy-e? – a derék férfiak kezébe került s azóta
Gibraltar felé jár; Kelet-Indiába viszik, a honnan négy esztendeig
nem fog visszajönni.</p>
<p>A néma hölgy megtört fájdalommal hajtá le csüggedt fejét, s
szemei nem szóltak többé semmit, lezárta azokat szempilláival,
mintha gyászfátyollal takarna kedves emléket, szerelmet, gyalázatot
és boszút.</p>
<p>– Lássa, szép Athalie, én egészen őszinte voltam, elmondék önnek
mindent, a mit tudok. És most kegyedre bízom, hogy gondolkozzék
azok fölött, a miket megtudott. Ön tökéletesen ura helyzetének,
olyanná teheti azt, a milyenné akarja. Teheti kellemessé, teheti
zordonná. Ingadozhatik több, vagy kevesebb ideig poezis és
philosophia között. Csinálhat kisérteties jeleneteket a kastélyban,
töltheti haragját, ha jónak találja, cselédein, butorain,
környezetén; én intézkedtem, hogy azok azt elviseljék –
<span class="pagenum"><a name="Page_137" id=
"Page_137">-137-</a></span> ellenmondástalan. Én tudom, hogy ez
eleinte nem megy a nélkül.</p>
<p>A hölgy arcza ismét márványnyá vált e szavakra; elhagyta az
ablakot, hol eddig állt, s közönyös arczczal lépett a theás
asztalhoz, friss vizet töltve a kazánba, mintha az volna egyedüli
gondja mostan.</p>
<p>– Tudja, Athalie, én nem vagyok török szeraszkier, én tudom jól,
hogy a dió zöld héját nem szükség késsel levágni, hogy édes beléhez
jussunk, mert az megfogja kezünket; ha állni hagyjuk, magától is
leválik. Én időt és nyugalmat adok önnek. Még csak látogatásaimmal
sem fogok önnek terhére lenni. Az a kis epizod, mely közöttünk
történt, ne legyen ok kellemetlen emlékekre. Szobái, a mikben lakni
fog, mind belül záródnak, s rejtekajtók sincsenek sehol, a miken át
valaki meglephetné kegyedet. Hanem ha majd egyszer elővennék
kegyedet azok a melancholikus kedélyhangulatok, a mik az
egyedüllétnek szokott cryptogamjai, a mikben az ember vágyik egy
baráti arcz után, bárha bocsánat adásával kellene is azt
megvásárolnia, akkor itt lesz eme kis kulcs, mely azon folyosó
ajtaját felnyitja, a honnan szép Athalie leghívebb rabjához juthat,
ki türelemmel várja fölszabadulását.</p>
<p>A hölgy néma megvetéssel nyúlt az ezüst czukortartóval az
asztalára tett kulcshoz; kézzel nem fogta meg s lehajítá a
földre.</p>
<p>Az uraság mosolygott.</p>
<p>– Vagy pedig, ha jobban fog tetszeni kegyednek, egy sötét éjjel
kijátszani őrködő figyelmemet, megszökni kastélyomból, visszatörni
magát Londonba; ott kihiresztelni saját arczpirulását, elhitetni a
világgal, a mit senki sem hisz már mai nap; kinevettetni
mindenkitől, s végezni ott, a hol annyian végzik, a kik nappal
selyemruhában járnak, – én azt is tetszésére bízom.</p>
<p>A mylord ismét kezet csókolt a hallgató hölgynek s magára hagyta
őt.</p>
<p>Mikor egyedül maradt a hölgy, mikor nem láthatá <span class=
"pagenum"><a name="Page_138" id="Page_138">-138-</a></span> senki,
akkor aztán felemelte szemeit az égre és kezeit összekulcsolta
fején.</p>
<p>S ha a szemek beszédét érteni lehet, e szemek azt beszélték:</p>
<p>– Minden féregnek teremtő Istene! Micsoda nyomorult bábot
alkotál a nőben, a kit fegyvertelenül felejtél! Azért adtál neki
fehér arczot, hogy fájjon rajta a pirulás! azért fehér homlokot,
hogy minden folt meglássék rajta! El vagyok veszve, elsülyedve és
nem kiálthatok. Kihez? Ki szabadít, ki véd meg, ki áll értem
boszút? Senki, senki! De még is valaki lesz, mert boszút állni
kell! kell! kell! akármi áron, akár hogyan, de ennyi gúnynak, ennyi
gyalázatnak boszúlatlan maradni nem lehet. Oh mily nyomorult lény
egy asszony! De nem sirok, ha egyedül vagyok, nem sirok. Nem
imádkozom többet. Lelkem megakadna mindig e szóban: «Mi is
megbocsátunk ellenünk vétkezteknek». Én nem bocsátok meg soha.
Hogyan? hogyan? azt nem tudom; de boszút fogok állni. Látni akarom
azt az embert olyan nyomorultnak, mint a milyen nyomorult vagyok én
most, szívébe metszeni neki annyiszor méregbe mártott szavakkal, a
mennyiszer ő lelkembe szúrt velük. Hogyan? hogyan? ki tudja azt, ki
találja ki azt? Ki mondja meg nekem?</p>
<p>A hölgy fejére kulcsolt kézzel járt sokáig, szakadatlanul fel s
alá szobájában, a kandallótól az ablakig, az ablaktól a kandallóig;
az ablaknál is megállt, a kandallónál is megállt; az ablakból kék
ég, kék tenger nézett rá vissza, a kandallóból vörös tűz-zsarátnok.
Tudakozó szemei mindegyiket megkérdezték: honnan? merre? mi módon?
Ég és tenger nem feleltek semmit, a tűz beszélt valamit. A hölgy
elhagyta a járást, nem ment többet az ablakhoz. Leült a kandalló
elé, megrakta a tüzet friss szénnel, s nézte sokáig, mint válik a
fekete, szótalan tömeg lassankint vörössé, lángoló fehérré,
pattogó, beszélő, zúgolódó lénynyé; szemei mereven bámultak a
tűzbe, e szemek most már nem beszéltek, most hallgatóztak.
<span class="pagenum"><a name="Page_139" id=
"Page_139">-139-</a></span></p>
<p>A parázs tetején úgy tánczol valami tétova szellem, fehér
átlátszó láng képében, hegyes kék üstöke van, vörös szikrákat
ereget magából; ezek az ő ötletei, néha elrepül, mintha semmivé
lett volna, s megint csak ott terem, s tánczol a parázs
tetején.</p>
<p>A néma hölgy asztaláról tépett papirdarabokat hány neki, drága
albumok rongyait, miket fehér újjai foszlánynyá hasogatnak. A
tánczoló kobold csak úgy örül annak; elkapja, felfalja a
papirdarabot, percz alatt fölemészti, s elfújja lengő hamvát. A
hölgy tépett papirrongyokat drága illatszerekbe mártogat, úgy
hajigálja a tűzbe. Ah milyen kedve telik abban a koboldnak, milyen
nagyra nő meg tőle, hogy csap egyszerre szét szárnyaival, betöltve
az egész kandallót.</p>
<p>A rabnőt mulattatja ez talán?</p>
<h3>II. szakasz.<br />
EZ A LEÁNY MÉGIS SZERET ENGEM!</h3>
<p>Tinple lord már a hetedik estét tölti egyedül magánszobájában s
gondolja magában:</p>
<p>– Ez a makacs gyermek nagyon sokára akarja elismerni a tények
hatalmának elméletét, a mi mellett pedig annyi ember él boldogul a
szigeteken és a continensen. Ma azt kiáltják: «O Roma, o morte»,
holnap nincs Róma, s holnapután még sem öli meg magát senki. Miért
volnának az asszonyok erősebbek, mint a férfiak? Hányan voltak, a
kik azt mondták, inkább az életemet hagyom eltépni, mint a
fátyolomat, s aztán mégis csak megéltek. A költő megénekelte azt:
«De nonne elle devient sultane»… A kis makacs soká haragszik.</p>
<p>Pedig ez az éj egészen arra való, hogy az ember megbocsásson
ellene vétett embertársainak. A szél a tenger felől fú, valóságos
vihar. A hullámok ostromolják a zátony szikláit, az orkán haragos
dalt orgonál az égerfaerdők <span class="pagenum"><a name=
"Page_140" id="Page_140">-140-</a></span> sudarain, a kandallók
üvöltenek, a lámpák meg megrobbannak a légnyomástól, az
ablakhasadékokban üvölt-süvölt a szél, s a bezárt ablaktáblákat
rázza légkezeivel.</p>
<p>Egészen olyan éjszaka, a mikor félve közeledik egyik félénk,
muló teremtés a máshoz, kitől máskor remeg: őzünő a farkashoz,
vadgalamb az ölyvhöz, hajadon a férfihoz.</p>
<p>A zivatar nagy kerítő.</p>
<p>Ismeretes még Carthagó történetéből, Didó regéjéből.</p>
<p>És ez valóban nem bolondság, ilyenkor, midőn az idők haragja
tölti ott kin kedvét, ide benn ülni, párjával, a felszított
kandalló mellett, a párolgó punchos poharat összeértetni, s nevetni
egy közös gondolaton; bohó tréfákat beszélni egymásnak s csengő
hölgyi kaczagással riasztani el az álomrontó viharzúgást, s azután
suttogni lassan közelből, arcz arczhoz érve, s a csendes, elhaló
susogásban elfeledni vészt és vihart, mely hasztalan töri haragját
menedékünk falán.</p>
<p>A kis makacs, kár, hogy olyan sokáig tartja haragját!</p>
<p>Hátha ma, e rossz órában, eszébe jutna szép fehér hosszú újjai
hegyével felemelni a szőnyegről azt a kulcsot, a mit a minap egy
czukorfogó csiptetővel hajított le oda, s mely azóta valószínűleg
mindig ugyanott hever!</p>
<p>Tinple Richardnak egészen ragyognak a szemei erre a
gondolatra.</p>
<p>Abban semmi lehetetlen sincsen.</p>
<p>A hölgy fiatal, szép, únja magát, egyedül van. A helyzet
kinálkozó, rejtélyes, ingerlő; a háziúr nyájas, bőkezű, magát
kedveltetni képes. Mi volna lehetetlen?</p>
<p>És hallga!</p>
<p>Mintha a titkos folyosó felől neszt hallanék?</p>
<p>Valóban egy zárba tolódó kulcs zöreje az, mely egy szőnyeg-ajtót
nyit fel.</p>
<p>Ez ő! A szép daczos. <span class="pagenum"><a name="Page_141"
id="Page_141">-141-</a></span></p>
<p>A kulcs elfordul, kétszer, a titkos zár felnyílik, az ajtó
tárul. Tehát mégis úgy van.</p>
<p>Valóban ő volt az.</p>
<p>Fehér burnuszába burkolva, azt egyik kezével összeszorítá
keblén, másik kezében égő gyertya volt.</p>
<p>Nem álomjáró volt az, nem holdkór; valóságos ébren levő hölgy, a
ki egy férfit látogatni jő.</p>
<p>Olyan éjszaka volt ez, mikor a vadgalamb összesímul az
ölyvvel.</p>
<p>A leány arcza halovány volt, félt.</p>
<p>A gyertyát letette az asztalra és megszólalt.</p>
<p>– Mi szörnyű éjszaka ez…</p>
<p>Tehát már tud beszélni.</p>
<p>Tinple lord karszéket húzott számára a kandalló mellé, a hölgy
leült belé; a férfi zsámolyt igazított lába alá, s kezével
gyöngéden megszorítá egyik piczi lábát.</p>
<p>– Ön fázik Athalie, nem jó lesz, ha punchot töltök önnek?</p>
<p>– Köszönöm, jó lesz.</p>
<p>Tinple nem űzött gúnyt a megtérő daczosból; rá kell hagyni, míg
kienged. Ilyenkor gyöngéden kell vele bánni, hadd legyen még
gyöngébb. Majd egyszer vad tréfával a szemébe nevetni, arczát
megpirítani, a szégyen mámorához hozzá szoktatni, az későbbre való.
Még most úgy kell vele bánni, mint egy herczegnővel. Nem szabad
mutatni bámulatot, meglepetést, a fölött, hogy ő most itt van.</p>
<p>– Önt nyugtalanítja a vihar, Athalie.</p>
<p>– Nagyon. Rossz álmaim voltak.</p>
<p>Szegény gyermek, még az álom is megijeszti.</p>
<p>– Még most is borzadok tőle.</p>
<p>– Izlelje meg ezt a forró punchot és melegítse meg kezeit, hisz
olyan hidegek, mint a jég.</p>
<p>Tinple lordnak fel kellett volna ötleni, mikor azt a fehér
kezecskét tenyerei közé vette, hogy fölmelengesse, mint lehet
valakinek a keze oly hideg, a ki most kel föl a meleg <span class=
"pagenum"><a name="Page_142" id="Page_142">-142-</a></span> párnák
közül? ez a kéz olyan, mint a ki most jön a viharból.</p>
<p>A hölgy megízlelte a punchot, s már nem remegett olyan
nagyon.</p>
<p>– Azt álmodtam, hogy ez a kastély égett. Ebben a szélvészben,
viharban.</p>
<p>– A vihar hozta azt az álmot.</p>
<p>– Meglehet. Köröskörül minden égett már, a padlaton a
faragványok, a szobákban a mennyezetek, az ablakokon a függönyök; a
füst vastagon tódult lefelé. Én futottam egyik szobából a másikba,
a füst mindenütt nyomult utánam, mindig lejebb-lejebb szállt,
egészen lenyomott a földre; ott lefeküdtem arczra, ott is rám
talált, befogtam számat, hogy meg ne fojtson, hasztalan, mégis
áthatott, éreztem fojtó, keserű párázatát, fuldokoltam; fel akartam
szökni, hogy visszarohanjak az égő szobákba; inkább a lángok közé
vissza, mint megfuladni így! és nem birtam fölkelni. Oh még most is
érzem a füst keserűségét!</p>
<p>– S hol voltam én? kérdé Richard úr gyöngéd követeléssel, hogy
nem siettem önnek segélyére?</p>
<p>Már helyet követelt magának a hölgy álmaiban.</p>
<p>– Ön egy ablakon át nézett be rám, a honnan megmenthetett volna,
és nem jött oda. Én kétségbe esve nyujtottam ön felé kezemet, hogy
szabadítson meg, s ön nem nyújtotta a magáét.</p>
<p>– Ah, ez rút hidegvérűség volt tőlem. Kegyed álmai engem
rágalmaznak. Én nem siettem volna önnek mentésére? én? Egy egész
égő poklon keresztül.</p>
<p>Richard lord szavainak nyomatékául két karjával ölelé át a
hölgyet, mintha épen készülne őt egy egész poklon keresztül
megmenteni.</p>
<p>A hölgy szemérmes bánattal tekinte le, mely az urat
lefegyverzé.</p>
<p>– Uram, a menekülteket Angliában védeni szokták, s én menekültem
önhöz.</p>
<p>Richard átlátta, hogy nem azon nők egyikével van <span class=
"pagenum"><a name="Page_143" id="Page_143">-143-</a></span> dolga,
a kik egy mézes szóért, s egy pohár forró italért elvesztik
eszüket; s gondolá, hogy itt erősebb mérgekre van szükség.</p>
<p>Mert hiszen minden asszony szíve gyulékony anyagból van,
csakhogy azt nehéz eltalálni, mitől gyullad meg?</p>
<p>Némelyiknek elég egy szikra, mely rokonszenves szemen át reá
pattan, másnak erősebb tűz kell. Van olyan is, a ki csak az oltár
gyertyáinál engedi magát meggyujtatni, de olyan is van elég, a kit
meggyújt – a gyémántvillogás.</p>
<p>Tinple úr leült Athalieval szemben, s úgy tett, mint a ki igen
közönyös dolgokról szándékozik most beszélni.</p>
<p>– Arra én magam is gondoltam, Athalie, hogy egyszer ez a kastély
leéghet; a cselédek gondatlanok. Hanem az még nem nagy baj. Innen a
szobámból egyenesen vezet le egy csigalépcső a földszintre. Itt
veszni semmi esetre sem lehet. A mi pedig értékeimet illeti, miket
papirokban bírok, valamint a hirhedett Sancy gyémánt-gyűjteményt,
azok az újabban nagy tökélyre vitt tűzmentes szekrények védelme
alatt egészen biztos helyen állanak. Hallotta ön hirét nemde, a
nevezetes Sancy gyémánt-gyűjteménynek?</p>
<p>– Nem.</p>
<p>– Ennek a nagyapám tette le alapját, s apám és én azóta nagy
gyűjteményre vittük. Csupa historiai nevezetességű gyémántok. Túl
tesz a braunschweigi herczeg e nemű gyűjteményén. Kivánja ön
meglátni?</p>
<p>– Kérem.</p>
<p>– Már csak azért is, hogy rossz álmát elfelejtse. Érzi ön még
azt az álmodott füstöt?</p>
<p>– Még mindig érzem.</p>
<p>– Gyújtson rá erre a czigarettera, ez el fogja azt űzni.</p>
<p>– Soha sem szivaroztam.</p>
<p>– Hisz ez nem szivar, csak füstölő szer, bajadéreczigarette,
hölgyek mulattató szere, csupa ambra és sáfrány, nem is dohány.
Kisértse meg. <span class="pagenum"><a name="Page_144" id=
"Page_144">-144-</a></span></p>
<p>Az is egy fejezet a mesében, mikor egy férfi egy leányra
rávitatja, hogy az első szivart szájába vegye. Athalie engedte a
szivar végét meggyújtatni.</p>
<p>– No hát most nézzük meg a Sancy-gyűjteményt.</p>
<p>Richard szobája hátterében álló nehéz vasszekrényéhez lépett s
abból egy ódon, nehéz, szandarach-fa faragványú szekrényt vett elő,
melynek szegletei aranylemezekbe voltak foglalva. Azt letette az
asztalra a hölgy elé.</p>
<p>Még két karos gyertyatartót látott el világgal, hogy az ékszerek
ragyogása annál hatályosabb legyen.</p>
<p>Azután felnyitotta a szekrényt.</p>
<p>Az volt az Aladin csodalámpája!</p>
<p>Ezer meg ezer villám, mely kővé változott! a kristályozott
szivárvány maga. A szem zavarba jön, hogy melyiket nézze előbb? Még
a műértő sem tudná, hogy hol kezdje az elejét?</p>
<p>Nem hiába nevezik azt tűznek, a mi a gyémántokban van, mert az
valóban melegít. A ki egy gyémántot felhúz az újjára, maga sem
tudja, de mindig azt nézi. Ha rá nem néz is, érzi, hogy ott van. Ez
nem hazug becs, nem képzelt érték, ez valódi bűbáj, mely megzavarja
a lelket, más irányt ad a gondolatoknak; dæmon szeme az, a ki
megigéz.</p>
<p>Richard úr beszélt a gyémántokról, mintha csak historiai emlékek
történetét magyarázná.</p>
<p>Mert a hirhedett gyémántoknak történetük van, mint a
fejedelmeknek.</p>
<p>Némelyik felviszi hírét a közép századokig.</p>
<p>– Ez a rózsaszínű gyémánt Mahadi kalifáé volt, kihez atyja
Almanzor halálos ágyán így szólt: «Azt mondom neked: tiszteld
rokonaidat, de te azt nem fogod tenni. Azt mondom neked: ne kezdj
palotát építeni, mert nem végzed be; de te azt mégis meg fogod
tenni. Azt mondom neked, asszonyoknak adj, de tőlük ajándékot el ne
fogadj; de te azt mégis meg fogod tenni». Mahadi úgy járt, a hogy
atyja mondá: kegyencznője, a szép Hazána, <span class=
"pagenum"><a name="Page_145" id="Page_145">-145-</a></span> e ritka
szép gyémántot kérte tőle, s viszon-ajándékul egy szép körtét
ajándékozott neki; a körte meg volt mérgezve s Mahadi meghalt, és
palotája félben maradt.</p>
<p>Richard felfüzte a szép gyémántot Athalie homlokára, s vigyázta,
hogy fogja-e nézni a hölgy az átelleni tükörből, mennyire ragyog a
gyémánt?</p>
<p>– Ez a négyszögletű gyémánt gyűrűbe foglalva nem csak arról
nevezetes, hogy a gyémántok rendes nyolczalj alakjától eltér, hanem
még inkább arról, hogy Merlin de Thionville, a hirhedett népszónok
és képviselő a rémuralom alatt, vette ezt kedvesének, Saint Romain
kisasszonynak; a gyémánt drága volt, Merlin pedig fösvény; egy
napon törvényjavaslatot hozott a ház asztalára az iránt, hogy a
képviselőknek napidíjait fel kell emelni, s sírva mondá el, hogy
neki beteg neje és hat apró gyermeke van, a kik éheznek. A gyűlés
megszavazta a javítást, s a nyereségen rögtön megvette e gyűrűt
szeretőjének Merlin – az ország segítségével.</p>
<p>A mulatságos történet tanújele Athalie újjára vándorolt.</p>
<p>– Ez a pompás diadém maga négyezer fontot ér; mademoiselle
Renard kapta ezt valamikor, Montbarrey miniszter idejében egy
előkelő úrtól; – nem valami női kegyért, hanem – érdemrendekért. A
szép hölgy kapta a gyémántokat s ő eszközölt ki értük
rendjeleket.</p>
<p>A hősjelekért cserélt gyémánt Athalie hajfonadékai közé
vándorolt ragyogni.</p>
<p>– Hát ez ékszernek mi története van? kérdé a hölgy egy sor
fekete gyémántból alakított nyakéket véve kezébe.</p>
<p>– Ez a szerencsétlen Tarrakanoff herczegnő nyakéke volt. Nem
ismeri ön a történetét?</p>
<p>– Olvastam valamikor. Az egy igen szerencsétlen nő volt.</p>
<p>– Katalin czárnő természetes nővére. A czárnő féltékeny volt
reá; féltette tőle trónját. Anna Rómában volt a czárnő hatalmán
kivül. Egy orosz herczeg küldetett ki <span class=
"pagenum"><a name="Page_146" id="Page_146">-146-</a></span> azon
megbizással, hogy nyerje meg a herczegnő szivét; Orloff Alexejnek
hítták. Az udvaroncz megtette kötelességét, elcsábítá a herczegnőt,
s elvette nőül. Mikor aztán neje volt, hajóra ülteté, s mikor a
tengeren voltak, bilincseket rakatott rá, s úgy vitte
Oroszországba, ott börtönbe zárták a herczegnőt, melyben egy
Néva-áradás alkalmával megfulladt.</p>
<p>Próbálja fel kegyed a nyakkötőt. Valami bűvös hatásu e fekete,
mély tüzű gyöngysor azon az alabástrom alapon!</p>
<p>Athalie elmélázva kérdezé:</p>
<p>– Bánhatott így Orloff egy nővel, kinek hűséget esküdött?</p>
<p>Tinple mosolygott:</p>
<p>– A pap és a tanúk fizetett brigantik voltak.</p>
<p>Athalie lerakta a gyémántokat, hajából, homlokáról, nyakáról,
ujjáról, leszedte és visszarakta helyeikre.</p>
<p>– Önnek igen szép gyémántjai vannak.</p>
<p>– Oh a legszebbet még nem látta ön.</p>
<p>– A legszebbet? szólt Athalie keserű mosolylyal; a legszebb
nincsen önnél.</p>
<p>– Azaz, hogy drágább van a fejedelmi kincstárakban elég, de a
legszebb gyémánt…</p>
<p>– Az talán egy rongyos embernél van;… vágott szavába
Athalie.</p>
<p>Richard bámulva akadt fenn e szón.</p>
<p>– A legszebb gyémánt – a szív; – szólt a hölgy merően szemébe
nézve a lordnak.</p>
<p>Ah, Tinple Richard egészen otthon volt már e szóra. Most ismerte
ki hölgyét. Ez nem azon nő, kit könnyelmű ledérség, hiú gazdagság
ejthet el: ennek ábránd kell; ez költészetet keres az életben. No
hisz azzal is szolgálhatunk neki.</p>
<p>Tinple lord becsapta a gyémántos szekrény ajtaját; a szivnek
kell most ragyogni. Odaereszkedék a kis zsámolykára, a min Athalie
nyugtatá lábait.</p>
<p>– Oh Athalie; ön az első nő, a kivel találkozom életemben,
<span class="pagenum"><a name="Page_147" id=
"Page_147">-147-</a></span> a ki azt kérdi tőlem, hogy van-e
szivem? Pedig csak kérdezni kellett volna, hogy feleljek rá, mint a
hogy felelek önnek; és esküszöm…</p>
<p>– Ne esküdjék, itt nincs pap és násznagy, a ki hallja…</p>
<p>– Oh ne vesse szememre örökké ez egy bűnömet ön ellen. Az
angyalok bocsánatot szoktak hozni annak, a ki megtér, s én lábai
előtt heverek, úgy kérem bűnöm bocsánatát.</p>
<p>A hölgy engedé kezét csókkal halmozni, engedé a férfit egészen
közel csúszni térdeihez, s félelem, aggály nélkül nézett annak
felhevült arczára; még lemosolygott rá, még buzdítá nyájas
tekintettel, mintha volna olyan hatalom fölötte, vagy közelében,
mely megvédje tőle, mely gátul álljon közéjük; – vagy mintha
valóban szerelmes volna belé, s el tudná tűrni, – hogy ily
pillanatban a tükörben látja magát.</p>
<p>Tinple Richard pedig gondolá magában: «mind ilyen az
asszony».</p>
<p>– Hidd el, Athalie, én szeretlek; nem úgy, mint élő emberek
szeretnek, hanem mint az elkárhozottak. Vétkem ellened – szerelmem
tanújele irántad. Bocsáss meg. Szeress. Légy enyim s legyek én a
tied.</p>
<p>Athalie a lábainál heverő férfi nyaka körül fűzte karját és
folyvást nyájasan nézett rá.</p>
<p>Valaki kaczagott a jeleneten. Bohóság! A szél volt a
kandallóban.</p>
<p>A derék, becsületes szél, a ki a félénk hölgyeket bátorságosabb
menedékekbe űzi!</p>
<p>Athalie biztatta tekintetével Richardot, hogy csak mondja
tovább; még több ilyen szépet; hizelgjen még.</p>
<p>Richard mindig közelebb járt diadalához; már átölelte a hölgy
termetét.</p>
<p>– Lásd, tündérem, szívem egyedül érted lángol…</p>
<p>E perczben, mintha tarantela csipte volna meg, hirtelen félbe
szakítá szavát, felugrott, s mereven bámult maga elé. <span class=
"pagenum"><a name="Page_148" id="Page_148">-148-</a></span></p>
<p>Athalie még mindig mosolyogva tekinte rá.</p>
<p>– Miért nem folytatja tovább?</p>
<p>A lovag elképedve, elsápadva, lélekzetlenül állt előtte; kezei
határozatlan védelemre emelve.</p>
<p>– Nos?…</p>
<p>– Itt valami ég!</p>
<p>Athalie meg sem mozdult helyéből.</p>
<p>– Ön azt mondá, hogy a szive ég!</p>
<p>– Nem, nem, a kastélyban kell tűznek lenni! Érzem a perzselés
szagát.</p>
<p>Azzal elébb az ajtóhoz, aztán az ablakhoz futott; felszakítá a
betett táblákat, s a mint azokat széttárta, a rémület hörgésével
tántorodott hátra. Az borzasztó látvány volt odakinn!</p>
<p>Az egész éjjeli táj egy vérfényben úszott, a sűrű, szikrával
elegy veres füst az ablak előtt csapott el, leverve a széltől az
udvarra. Az egész felső emeletnek lángban kellett már lenni, és a
cselédség földszint még nem tudott róla semmit.</p>
<p>Richard, mikor az ablakhoz futott, az egész asztalt feltaszítá,
melyen a lámpák álltak, most már csak a külső égés viszfénye vetett
a szobába szembántó világosságot.</p>
<p>A hölgy most is ott ült még a karszékben, a hol végig hallgatta
kényura szerelemvallomását. Talán elájult az ijedségtől.</p>
<p>Tinple lord bizony nem sokat gondolt most ő rá. Kastélya ég a
feje fölött; cselédsége mélyen alszik a lába alatt; a tomboló vihar
tizszerezi a veszélyt; kinek jutna ilyenkor eszébe egy veszendő
némber? Ha lelkénél van, majd elfut ő is, a merre futhat; ha pedig
elalélt, legyen lelkének irgalmas az ég.</p>
<p>Richardnak azon kellett lennie, hogy gyémántjait megmentse: az
egy millió értékü kincs!</p>
<p>Ott hagyta a hölgyet, felkapta a szekrényt s először a tűzmentes
vasszekrényhez futott vele, de a mint annak ajtaját rácsapta, egy
gondolat villant át lelkén: – a gyémánt <span class=
"pagenum"><a name="Page_149" id="Page_149">-149-</a></span> égvény,
a tűzben elég; hátha a nagy hőségben, hol a biztos szekrény
aranyat, ezüstöt, még papirt is megvéd, a gyémánt nem állja ki a
tűzpróbát? Minek volna ezt koczkáztatni, mikor magával viheti az
egészet? Kissé nehéz ugyan; de veszély idején az ember erős.</p>
<p>Ismét kiragadta a vasszekrényből a gyémántos tokot, s két
fülkapcsánál fogva elkezde vele a lépcső felé futni.</p>
<p>Azon karszék mellett kelle elfutnia, a hol Athalie ült: – még
most is ott ült. Tinple rápillantott; a hölgy mozdulatlan volt. «Jó
éjszakát.» A férfi menekült gyémántjaival.</p>
<p>A mint a széles szekrényt két kezével maga előtt tartva,
vaktában haladt a rejtett lépcső felé, nem látta az asztalt, melyet
az imént feldöntött, abban megbotlott, elbukott s kitőrte a
lábát.</p>
<p>Mikor föl akart kelni, érzé, hogy az egyik lábát nem birja
használni.</p>
<p>Éktelen ijedtség zsibbasztá el egyszerre lelkét.</p>
<p>A titkos lépcső bejárását egy nagy fali szekrény tartá szem elől
rejtve, melyet kevés erőfeszítéssel félre lehet tolni. De egy tört
láb elég az erőfeszítést lehetetlenné tenni.</p>
<p>Még nem jutott eszébe, hogy kiáltson; odavonszolá magát kezein a
falszekrényhez s megkisérté azt elmozdítani. Nem ment. Fekve kevés
ereje volt hozzá. A mint tovább küzdött e munkával, egyszer tört
lábára talált nehezedni, s ez oly éles kínt okozott neki, hogy egy
perczre, a míg a lüktető sajgás elcsillapult, szinte eszméletét
veszté s szemeit és fogait összeszorítá kínjában.</p>
<p>Azután kétségbeesetten ordítá fel: «segítség!»</p>
<p>Az ablaküvegek pattogva hullottak már be a közeledő hőség miatt
s az elébbi veres fény vakító napként sütött a szobába.</p>
<p>«Segítség!»</p>
<p>Odalent még mindig aludt a cselédség.</p>
<p>A sikoltásra sem mozdult meg a hölgy helyéből. <span class=
"pagenum"><a name="Page_150" id="Page_150">-150-</a></span></p>
<p>Ekkor kétségbeesetten vonszolá oda magát Tinple a karszékben ülő
alakhoz s megragadva ennek kezét, elkezdé őt költögetni:</p>
<p>– Athalie! Athalie! Ébredjen! Az Istenért!</p>
<p>Athalie nyugodtan felelt, mint szoktak, a kik álomból ébrednek s
ezt tagadni akarják.</p>
<p>– Én nem alszom; folytassa ön, a mit nekem beszélt.</p>
<p>– Ég! Ég a tető a fejünk felett; lángban a ház.</p>
<p>– Igen. Azt álmodtam. Féltem tőle, ide menekültem, önnek
elmondtam; ön azt mondta rá: álom volt, és hogy szeret.</p>
<p>– Nézze! Nézze! A láng az ablakon csap be!</p>
<p>Erre fölemelkedett a hölgy helyéből s körültekinte
csendesen.</p>
<p>– Akkor hát a másik volt az álom. Akkor azt álmodtam, hogy ön
szeret engem.</p>
<p>– Szeretlek Athalie! de most jer, szabadíts meg, mert itt
veszünk mind a ketten. Én nem segíthetek rajtunk, mert lábam
eltörtem. Az Isten irgalmáért, légy ébren, ne tétovázz; a ház ránk
szakad!</p>
<p>Athalie hidegen nézett le a lábainál fetrengő alakra, ki fehér
köntöse szélét görcsös erőszakkal markolá meg, mint végső
menedékét.</p>
<p>A hölgy szemei így beszéltek:</p>
<p>– Csak ruhám szélét kellene most kezedből elrántanom és itt
vesznél nyomorultan, megmenthetlenül. Elégnél porrá, hamuvá lennél,
velem és gyalázatommal együtt. Egy kezem elég volna most arra, a
milyen tehetetlen vagy, hogy a kétségbeesés örvényébe taszítsalak,
s ott utánad nevethetnék még, a míg feneket érsz. De nem ez a vég,
a mi számodra fenn van tartva, nem ez. Neked még soká kell élned,
hogy a végét elérd – és még azután is kell élned.</p>
<p>– Mit tegyek? – kérdé fenhangon.</p>
<p>– Ama szekrényt segítsen eltolni helyéről. <span class=
"pagenum"><a name="Page_151" id="Page_151">-151-</a></span></p>
<p>Athalie odament s egy taszítással odább csusztatá a szekrényt. A
rejtett lépcső nyilása szabad volt.</p>
<p>Azután odalépett a földön fekvő férfihoz.</p>
<p>– Nyujtsa ön kezét.</p>
<p>Richard gyermek-örömmel ragadta meg a felé nyújtott kezet s
belékapaszkodék.</p>
<p>– Vigyázzon ön eltört lábára, hogy rá ne nehezkedjék. Fűzze
karjait nyakam körül és engedje derekát átkarolnom.</p>
<p>A hölgy ölébe vette a férfit, mint anya veszi gyermekét.</p>
<p>Ennyi rém közepette is volt egy máskorra való gondolatja
Richardnak, midőn a hölgy így átölelve tartá.</p>
<p>A gerendák már recsegtek fejük felett.</p>
<p>Sietni kell, sietni!</p>
<p>– Hát a gyémántok? kiálta Tinple lord, visszatekintve az
otthagyott szekrényre, midőn Athalie a lépcső torkolatában állt
vele.</p>
<p>– Két terhet nem vihetek magammal; ha a gyémántokat akarom
elvinni, önt kell itt hagynom. – Én a gyémántokat hagyom itt.</p>
<p>És azzal sietett az ölébe vett férfival le a lépcsőn.</p>
<p>Tinple lordnak újra megjelent amaz elébbeni gondolatja.</p>
<p>Athalie akkor ért le a lorddal a szabadba, mikor a távolabb
gazdasági épületek lakói jöttek már a kastély segélyére. A lordot
azonnal egy távoleső vadászlakba viteté.</p>
<p>A vadászlak ablakából igen jól lehete látni a tűzveszélyt egész
borzasztó pompájában.</p>
<p>A kastély egész második emelete égett, a láng minden ablakon
süvöltött elő, a tetőnek csak az égő bordái látszottak már, az izzó
szarufák, a cserépzetet pattogva hajigálta szerte, mint valami
rettentő tűzijáték sziporkáit az úrrá lett elem. Nem sokára az első
emelet ablakain is kitörtek a lángok, s a mint belekaptak a sűrű
folyondárba, mely a kastély oldalát köröskörül befutotta,
egyszerre, mintha egy tűzszőnyeg borította volna el, kék lánggal,
<span class="pagenum"><a name="Page_152" id=
"Page_152">-152-</a></span> fehér füsttel a roppant épületet
legfelső szelemenétől pinczeablakáig! Porrá kell annak égni
egészen.</p>
<p>A lángszörnynyel verekedő vihar tépte itt is ott is az ellene
emelkedő szörnyeteget s mentül jobban tépte, annál magasabban nőtt
fel az ellene, egész darabokat leszakított róla s vitte a szomszéd
háztetőkre, átoltva gazdasági épületekre, fákra, bokrokra a
pusztító elemet. Égtek a fenyők, az égerfák, égett a fű a mezőn, s
a viharban kóvályogtak a fényes repülő rongyok, selyem- és
kashmir-diszletek foszlányai. Egy ablakon úgy lövelt ki valami
lángoszlop, kék, veres, zöld, fehér szineket váltva; – talán ott
égett épen egy millió értékű gyémánt!</p>
<p>No de, ha egy milliót ért is a gyémánt, a mit Tinple lord e
gyulladásnál elvesztett, másik milliót ért az, a mit talált
helyette: a hölgy, ki megszabadítá.</p>
<p>A hölgy, kit ő elrabolt, szerelmétől megfosztott, kinek kedvesét
elküldte hosszú gályaútra, kit meggyalázott, semmivé tett, a
semminél is rosszabbá tett; s kit azután gúnynyal tetézett,
cselédjei előtt megalázott, kit szemben megpirított, fájdalmában
kicsúfolt, rútúl megcsalt és aztán kinevetett, kit fogva tartott,
gyalázatához lánczolt, kinek szégyenében gyönyörködött;… ez a
hölgy, midőn a sértő férfi s annak kincsei között választhatott,
hogy melyiket mentse meg: a férfit ölelte fel s a kincset hagyta
ott.</p>
<p>És azután mikor a férfi törött lábával hetekig ágyához lánczolva
feküdt, mint egy nyomorúlt eltört élőfa, várva a természet áldott
segítségét: akkor az a hölgy, kinek ezt a fekhelyet átkoznia és
gyülölnie kellett, éjt napot virraszta ott mellette, ápolta,
gondját viselte, mulattató regényeket olvasott fel hosszú idejének
elűzésére, s mert a blackhilli vadászlakból a tört lábbal odább
szállítni nem lehetett a mylordot, egyedüli társalkodója volt e
most már rideg magányban. – És Tinple lordnak sokszor jutott eszébe
az az egy gondolat. Az a gondolat, hogy:</p>
<p>«Ez a leány mégis szeret engem!» <span class="pagenum"><a name=
"Page_153" id="Page_153">-153-</a></span></p>
<h3>III. szakasz.<br />
A KI KÉTEZER ÉVIG VÁRT AZ UTOLSÓ ÜTÉSSEL.</h3>
<p>– Holnap utazunk Londonba, szólt Tinple Richard a hölgyhöz, a
mint tökéletesen felépült. Tetszik-e ez önnek?</p>
<p>– Ohajtásommal találkozik.</p>
<p>– Nagyon örülök rajta.</p>
<p>Richardnak nem kellett többé attól tartania, hogy Athalie
megszökik tőle Londonban, vagy hogy épen bevádolja nőrablással;
hiszen önként volt mellette hónapokon keresztül; aztán «ez a leány
szeret.»</p>
<p>A blackhilli parton nem jó volt már a mulatság; a leégett
kastély fölépítését ugyan ujból elrendelé a lord s ez nagy pénzébe
került; de más sürgetősebb oka is volt Londonba visszatérni.</p>
<p>A mylord nem volt egészen tisztában vagyoni helyzetével.</p>
<p>Néha bámulunk azon, hogyan lehetett az, hogy valaki, négy, öt
millió birtokosa tönkre jutott? hiszen mikor vette észre, hogy már
csak egy milliója van, a többi elrepült, vagy mikor csak százezere
volt, vagy pedig az utolsó tizezernél, legalább az utolsó ezernél,
hogy nem tudta megállani, nem tudta azt otthon tartani?</p>
<p>Pedig ennek saját fátuma van. Az elvesztett millió vontatja
magával a többit, s kilenczvenkilencz eltünt ezeres nem engedi,
hogy a századik otthon maradjon.</p>
<p>Tinple lordnak lehetett négy, öt millió értéke, a mi Angliában
is szép vagyon, hanem arról sohasem birt magának biztos tudomást
szerezni, hogy valóban mi a különbség activái és passivái között?
Ebben a helyzetben igen sok ember van mai nap.</p>
<p>Voltak ugyan mesés nagyságu kincsei, a mik valóban kincsek
lehettek, – mikor vásárosuk akadt, ellenben kevés realitást
képviseltek a laicus közönség szemeiben.</p>
<p>Igy például volt egy saját muzeuma a Guild Hallban, <span class=
"pagenum"><a name="Page_154" id="Page_154">-154-</a></span> egy
ódon tekintetű vasajtós házban, hol egykor nagyapja lakott, ki e
muzeumot megalapítá s abban igen becses gyűjteményét lehete találni
mindenféle ócska nevezetességnek, a miknek hirére igazi angol
gyüjtő convulsiókba esik, de a mikre hozzá nem értő csak annyit
mond, hogy «ócska vas, tört edény».</p>
<p>Tinple lordnak büszkesége volt e muzeum: a «musèe Tinple», a
hogy azt a franczia lapok is emlegették; s a continens és a két
sziget minden illustrált lapja tele volt azon ábrákkal, miket a
«musée Tinple» ichthyosaurusai csontvázairól; a celták korából
maradt faragványokról, az aztek kéziratokról, s a Ninifó bálvány
képéről másoltak, a mik mind eredeti valóságukban voltak Tinple úr
muzeumában láthatók.</p>
<p>Ha el akarta volna adni Tinple úr e muzeumot, szenvedélyes vevő
találkozott volna rá elég. Angliában sok ember van, a kit csak
annyiban nyugtalanít a pénzkérdés, a mennyiben nem tudja a meglevőt
hová elvesztegetni.</p>
<p>Egy lord Crowndale kilenczvenötezer font sterlinget igért már
Tinple úrnak e muzeumért. Tiz év óta folyvást árverez maga magára,
minden évben többet kinál két ezer fonttal érte, s Tinple úr
mindannyiszor többre tartja háromezerrel, s ezen mindig elmulik az
alku. Látszik, hogy csak tréfál vele.</p>
<p>Ez évben nem fog vele tréfálni.</p>
<p>Alig érkezett meg Londonba Tinple úr, – lakása ugyanazon házban
volt a hol a muzeum, – midőn első látogatását a régiségekbe
szerelmes Crowndale lordtól nyeré. Az utóbbi mylord nagyon
köszvényes volt már és csak a kétezer esztendős egyiptomi
kisasszonyokba volt szerelmes.</p>
<p>Richard bemutatta őt Athalienak. Úgy látszott, hogy már beszélt
a lordnak ritkaság-gyüjteménye ez új szerzeményéről. (Igazán
ritkaság: egy nő, ki százezer font értékü gyémántokat veszni hagy,
s egy olyan kis hitvány bábot ment meg helyettük, a milyet kilencz
shillingért <span class="pagenum"><a name="Page_155" id=
"Page_155">-155-</a></span> lehet kapni a gyermekjátékos boltban.)
A lord egytárgyú kedélyek szokása szerint, igen szórakozott volt; s
azért valahányszor Athaliet megszólítá: «Mi – Mylady» mindannyiszor
elárulta magát, hogy elébb «Miss»-nek akará szólítani, s csak
azután igazítá nyelvét Myladyre. Sőt azt is elvété egy párszor,
hogy a muzeum teremein végig sétálva, az ajtóknál a hölgyet előre
bocsássa; a mit a világ minden myladyje megbocsáthatlan
figyelmetlenségül róna fel, az olyan mylady tudniillik, a ki nem
miss.</p>
<p>A mylord azért különben igen nagyon nyájas volt Athaliehoz; mert
hiszen nevelt férfi egy szép szobalányhoz is nyájas lehet, ha
mindjárt nem jön is a felett zavarba, hogy jobb, vagy balfelől
bocsássa-e maga mellett?</p>
<p>Megmagyarázta neki a látott ritkaságok kitünő jelességeit; az
érczsodronyra fűzött ős csontvázakat, állatok maradványait, a mik
még a nemes embereknél is régiebb eredetüek; a mindenféle népek
bálvány-gyüjteményét, az ind Trimurti háromszögének titkát, a
Lingámot imádó elefánt értelmét; az Óm mélységes mysteriumát; urát
adta, honnan került ide az a négyfejü mongol isten? hol faragták
Wiswamitra tevéjét, melynek minden tagja más apró eleven állatból
van képezve? Óra hosszat regélt neki a csodahirű Ninifo bálvány
felől; a japán oltárszekrényekről, a chinai votiv-táblákról; az
egyiptomi kanopokról, az emberfejü köcsögökről, az Oziris
hajójáról; összehasonlításokat tett előtte a mexikói naptárpénz és
a skandináv runanaptár között, a miben nagy tanulmányt
tündököltetett; elolvasá előtte a Tlascallan romok között kiásott
aztek camæak föliratait, megmagyarázta az Astartepénzek, az
Agathodæmon érmek jelvényeinek értelmét, a kopt fogadási-kezeket, a
runaemlékek titkos ákombákjaiból neveket csinált, s bámulatot
követelt tőle azon találmányáért, hogy ő fedezte fel, miért van e
pogány őskori emlékeken a kereszt?</p>
<p>A fegyverek teremében elmondta: ez a kerekes puska kié volt, hol
vesztette el, ki találta meg? ezt a rozsdás <span class=
"pagenum"><a name="Page_156" id="Page_156">-156-</a></span> kardot
hány lábnyi mélységből ásták föl? kit vágtak le hajdan vele? Ezzel
a bőrágyuval minő szaraczén várat ostromoltak a lőpor első
korszakában? ez a nyereg melyik hires angol keresztes vitézt
hordta? ez a zászló, hogy szakadt el Jaffa ostromában? e szeges
vértek közül miért angol-szász az egyik, miért angol-dán a
másik?</p>
<p>A festvények termében épen ragyogó volt a mylord; ott már minden
egyes darabot az utolsó guinéeig meg tudott becsülni, mit ér? kitől
van? eredeti-e, vagy a mester másod műve? vagy tanítvány
másolata?</p>
<p>– Ebben a teremben rendesen összeszoktunk máskor perelni Richard
lorddal, mert én azt állítom, hogy ez a József és Potifárné itt nem
Carlo Cignani eredetije, hanem másolat; de ezuttal a mi – mylady
iránti tekintetből nem fogok veszekedni. Úgy is kipótolják a helyét
a többiek. Egyébiránt e csarnokban a faragványok legbecsesebbek:
különösen Donatello faragványai puszpángból. Ezeket Richard lord
úgy összeszedte, hogy más muzeumnak alig maradt belőlük.</p>
<p>Most egy zárt ajtóhoz értek.</p>
<p>Itt meggondolta magát a mylord s mutatóujját felemelve, aggályos
arczczal kérdezé:</p>
<p>– Megmutassuk-e a mi – myladynak a katakombákat is?</p>
<p>– Oh kérem, szólt Athalie. Miért ne?</p>
<p>Richard lord is helyeslé.</p>
<p>– Mylady nem szokott megijedni csekélységektől.</p>
<p>– Valami rémületes van ott?</p>
<p>– Nagyon réműletes, bizonyítá lord Crowndale. Ne mondanók meg
előre a mi – myladynak, hogy mi lesz ott? E kérdést Richardhoz
intézte.</p>
<p>– Szükségtelen. Úgy is meg fogom látni.</p>
<p>– Úgy legyen szives felnyitni az ajtót mylord, ha tetszik.</p>
<p>Richard lord felnyitá kulcscsal a vasajtó zárját, mire ez halkan
eltünt a falba, s Athalie előtt egy szűk, sötét üreg <span class=
"pagenum"><a name="Page_157" id="Page_157">-157-</a></span> nyilt
meg, mely pinczetorkolatként több lépcsőfokon keresztül vezetett
egy mélyen fekvő boltozatos oduba.</p>
<p>A kriptaboltnak nem volt ablaka és még is volt benne világosság.
Egy bronz asztalon kristálylámpa égett tiszta fehér világgal.</p>
<p>– Ah itt valaki lakik, hogy lámpa ég? kérdé Athalie
meglepetve.</p>
<p>– Laknak ám: Kétezer éves halottak, mylady; állítá ünnepélyesen
lord Crowndale.</p>
<p>– S az ott az örökké égő lámpa?</p>
<p>– Igen is, az.</p>
<p>Lord Crowndale ezt oly nyomatékkal mondá, mintha a tárgy
azonossága fölött minden kétkedő mosolyt el akarna pusztítani a
könnyelmű hölgy arczáról.</p>
<p>Athalie, asszonyok szokása szerint, a kik szeretik bátorságukat
fitogatni, a mivel végtére is nem birnak, itt e sötét oduban
kezdett el fecsegő lenni: mindenhez hozzá nyúlt, kezébe vette az
ibis mumiákat; fölemelgette a hamuvedrek födelét, mikben valóságos
hősök porából volt még valami s borzalom nélkül merte előre hátra
forgatni Dagon király koponyáját, mely arany abroncsokból fűzött
kalitkába volt szorítva.</p>
<p>Lord Crowndale pedig annál inkább ingerelve érzé magát e hölgyet
félelemre tanítani, s regényes részletességgel magyarázá neki az
ezredéves maradványok történetét.</p>
<p>– Nézze mylady, ez itt Pseudosmerdis síremléke; Ninive romjai
közül ásták ki, mr. Layard ott léte alatt; látja az ornamentumokon
a szokott bukraniák, a faragott ökörkoponyák helyett emberfők
vannak alkalmazva; ezek valódi koponyák, mikor Pseudosmerdist
megölték, hadvezéreit is kivégezék s koponyáikat az álkirály
síremlékébe ékelték be.</p>
<p>– Tehát ez Pseudosmerdis, az összes miniszteriumával, szólt
nevetve Athalie.</p>
<p>Ez a hölgy még sem akar félni. <span class="pagenum"><a name=
"Page_158" id="Page_158">-158-</a></span></p>
<p>– Látja mylady az egyptomi mumiát. Nagyon szép darab. Egyike a
legszebb példányoknak. Cheops katakombáiban találták, a mi arra
mutat, hogy a Faraók családjából való. Gondolja csak mylady, ez a
hölgy, mert hölgy volt, ezelőtt háromezer évvel épen olyan szépen
tudott mosolyogni, mint ön; és azóta mindig hallgat és komoly.</p>
<p>– Sajátságos főkötője van, szólt Athalie, ez nem rosszul
illhetett az arczhoz, a mi így lecsüng; az jó gondolat. Nem volna
kár utánozni.</p>
<p>Lord Crowndale vállat vont; «asszonyféle!» még a mumiánál is a
fejdísz ötlik fel neki, s azon töri a fejét, hogy magyarázza ezt
majd meg piperésznőjének, a helyett, hogy lelkére venné, mi szörnyű
gondolat az, háromezer évig változatlanul megmaradni s el nem
múlhatni soha.</p>
<p>Azért mégis megmagyarázott neki annyit, hogy azt a főkötő formát
a rómaiak idejében calasticanak hitták, s csak Egyiptomban
viselték, a hajadon leányok; még akkor a nők és hajadonok között
szokás volt különbséget tenni külső megjelenésükben is.</p>
<p>– Hát ettől nem fog-e borzadni, a mi most jön?</p>
<p>Ludimer lovag lóháton ülve.</p>
<p>Ludimer lovag nagy vitéz volt; végrendeletében meghagyta, hogy
ha meghal, az ahhoz értő tudósok præparálják őt és lovát műértőleg
csontvázakká, s így állítsák fel a család czímerteremében.</p>
<p>Ime most itt ül a vázlovag, vázlován; koponyáját födi az
érczsisak, állkapczáját szorítja a vas álltartó; tíz csontújja
kardja markolatán nyugszik; alatta a vázló csupasz fogaival harapja
a zablát.</p>
<p>– Nem borzad ránézni mylady?</p>
<p>Athalie a helyett mulatságos pruderieval vonta fátyolát arcza
elé; (angol hölgyek szobában is viselnek fátyolt) s azt a
megjegyzést tevé rá, hogy ez a mister nagyon kevéssé van
felöltözve.</p>
<p>– Damned! Egy csontváz! Dörmögé Crowndale lord <span class=
"pagenum"><a name="Page_159" id="Page_159">-159-</a></span> Tinple
fülébe. Szégyenli magát egy férfi előtt, a kin nincs sem ruha, sem
hús.</p>
<p>No majd meglássuk, meddig tart ez a vitézség?</p>
<p>– Akarja mylady megnézni az öröklámpát? E gyűjtemény
legbecsesebb kincsét?</p>
<p>– Valóban arra vagyok legkiváncsibb.</p>
<p>Az öröklámpa egy bronzasztalon állt, melynek csak egy öblösen
alakított lába volt, alul három tigristalpba végződő.</p>
<p>Ez asztal előtt volt egy bronz támlásszék; abban ült egy
pikkelypánczélos lovag, alakjára a közönséges emberi mértéknél
valamivel nagyobb; pánczélja sötétkékre volt aczélozva s azokhoz
hasonló, a minőt a cæsarok idejében a parth segédcsapatok vitézei
viseltek; tetőtől talpig pikkelylyel fedve, mint a gyík. Jobb keze
a lovagnak le volt eresztve maga mellé, s abban egy hosszú, kétélű
pallost tartott.</p>
<p>– Szabad azt a lámpát kezembe vennem? kérdé Athalie Richard
lordtól.</p>
<p>– Oh igen. Hanem előbb engedje egyik kezét megfognom.</p>
<p>– Miért?</p>
<p>– No, ha valami történhetnék önnel.</p>
<p>– Köszönöm; vigyázok magamra.</p>
<p>Lord Crowndale még is inte szemével lord Richardnak, hogy tartsa
magát készen a mylady háta mögött, ha majd elájul; mert e
vállalatnak rendesen az szokott a vége lenni.</p>
<p>A bronzasztal emelvényen állt, melynek három lépcsője volt.</p>
<p>Mikor Athalie az első fokra föllépett, a néma lovag csendesen
fölemelkedett ültéből.</p>
<p>Más hölgy sikoltva szökik vissza, midőn a vas kisértet ijesztőn
megmozdul előtte, Athalie elismerően bólinta neki fejével: – God
by! a lovag udvarias; mikor hölgy közeledik, feláll. <span class=
"pagenum"><a name="Page_160" id="Page_160">-160-</a></span></p>
<p>Mikor Athalie a második lépcsőre állt, akkor az érczalak
hirtelen megsuhintá a jobbjában tartott fegyvert s feje fölé emelte
azt, fenyegetően hajolva hátra.</p>
<p>Ez szokott az a pillanat lenni, a mikor kiváncsi hölgyek ájultan
rogynak kisérőik karjaiba.</p>
<p>Athalie naiv kérleléssel nézett fel félvállról a fenyegető
kisértetre s negédes hangon mondá:</p>
<p>– Ah, egy régi lovag, mint ön, csak nem tartja tán lovagias
tettnek egy hölgyet megütni?</p>
<p>S azzal föllépett a harmadik lépcsőre.</p>
<p>Biz a pánczélos kisértet nem ütött le kardjával a hölgyre. Úgy
maradt állva, a hogy volt. Athalie hozzá nyúlhatott a lámpához, de
föl nem vehette, mert az asztalhoz volt csavarolva.</p>
<p>A mylordok tapsoltak neki.</p>
<p>– Bámulatos asszony! Rendkívüli asszony! bizonyítá lord
Crowndale. – Tudja meg mylady, hogy ön az első hölgy, a ki arra a
harmadik lépcsőre rátette a lábát, s férfiak közül is csak egyedül
én voltam az, ki hasonlót tenni mertem.</p>
<p>– Hanem önök rászedtek engem; ezt a lámpát nem lehet innen
felvenni.</p>
<p>– Hiszen nincs is mit kitudnia belőle, Athalie, szólt Richard
lord; egyszerű moderateur-lámpa az egész, rendkívüli nagy
gépezettel, a mit egy hétben egyszer kell felhúzni, s ugyanakkor
naphtával tele tölteni; az asztal lábaiban van a gépezet.</p>
<p>– Ah, tehát ez az egy csak szemfényvesztés, szólt Athalie
fitymálva, s a férfiak kezét nem fogadta el a leszállásnál,
lelépdelt az emelvényről. A pánczélos rém szintén leereszté karját,
s visszaült helyére, a mint Athalie a lépcsőket egyenkint megnyomta
lábával.</p>
<p>– Bocsánat, mylady, tiltakozék e gyanusítás ellen Crowndale
lord. Ez nem szemfényvesztés, ez nem humbug; sőt épen ez a muzeum
legbecsesebb darabja. Carthagoban tett ásatások alkalmával leltek
egy sírboltot; <span class="pagenum"><a name="Page_161" id=
"Page_161">-161-</a></span> Tullius Aemilius proprætor sírja volt
az. E gépalak ott ült a sarcophag fejénél és előtte kis
bronzasztalon ott égett egy lámpa. A sírnak legalább ezerhétszáz év
óta el kelle hagyatva lenni, s a lámpa még mindig égett. Az örök
lámpa titkát a carthagoi maguszok ismerték. Velük együtt veszett el
a titok. E sír fölfedezésénél a régiségbúvár, ki az égő lámpát
meglátta, azt hivé, hogy ime meglelte az eltemetett titkot s
odasietett a lámpához. E gépalak épen úgy, mint kegyed előtt,
fölemelkedék, karját emelte, azonban, midőn a felfedező a harmadik
lépcsőre lépett, hogy a lámpát elvegye, a pánczélos alak nem
tartózkodott, mint most, hanem lesujtott, s az örök lámpát ezer
darabra törte, a fölfedezett titkot újra eltemetve. Ez eset le is
volt írva bőven a «New monthly magazin»-ban mylady; s Richard
lordnak teljes hitelű okmányai vannak a felől, hogy ez alak
ugyanaz. Az örök lámpát ő egyszerűen naphthalámpával
helyettesíté.</p>
<p>– És most miért nem sujtott le a gép-lovag? Nem hizelkedem
magamnak azzal, hogy tekintetem elbűvölte.</p>
<p>– Azt kitalálhatná Athalie, szólt nevetve Richard; nem
akarhatom, hogy minden egyes látogatóm lelki erejének mutatványa
egy lámpásomba kerüljön, a mi azonfelül még tűzveszélylyel is
járna. Azért a gép csak odáig van felhúzva, hogy a két
lépcsőnyomásnak megfelelő mozdulatot tegye meg, a harmadikkal pedig
adós maradjon.</p>
<p>– No, és épen ennek a titka az, szólt közbe lord Crowndale, a
mire legtudvágyóbb vagyok. Hogy van e gép felhúzva? hol van a
gépezete? Mit kell vele csinálni, hogy a harmadik tempót is kiadja?
Ezt nem bírja kitalálni senki, ezt nem tudhatja meg senki.</p>
<p>– Tessék, szólt Tinple lord, vizsgálja ön meg tetszése szerint,
keresse meg a nyitját, én nem gátlom.</p>
<p>– Tudom. Próbáltam sokszor, mindig sikertelenül. – Azzal
odament, összetapogatta a vaslovag minden porczikáját; fölkeltette,
meg leültette; hallgatta közben, hogy pattog a gépezet belől. –
Mind hasztalan. Egy ízben egy <span class="pagenum"><a name=
"Page_162" id="Page_162">-162-</a></span> egész napot töltöttem
itt, s pánczélja minden egyes pikkelyét megpróbáltam elmózdítani
helyéről, hogy tán ott a gépezet kulcslyuka, nem találtam rá; pedig
a gép benne van. És már ötezer fontot igértem a mylordnak csak
azért, hogy fedezze fel előttem a titkot?</p>
<p>– De én nem fedeztem fel. Rajtam kívül nem tudja senki; a kitől
a gépet vettem, régen meghalt.</p>
<p>– Nekem sem mondja ön meg? szólt Athalie, kivántató mosolygással
tekintve Richard szemébe, s karjára fűzve kezét.</p>
<p>– Mylady, ötezer fontért nem árultam el titkomat a mylordnak; de
önnek ez elbájoló mosolyáért megsúgom azt.</p>
<p>Athalienak közel kelle tartania arczát Richardhoz, hogy fülébe
súghasson; s a mint a hölgy hosszú angolos hajfürteit félrevonta,
hogy a súgást meghallja, Richard nem állhatá meg, hogy ez elragadó
szépségű arczra előbb egy csókot ne nyomjon.</p>
<p>Angol lady rögtön otthagyná férjét, ha ezt idegen férfi előtt
tenné vele, Athalie elpirult; ez árulás volt az idegen előtt! Hanem
azért nem kapta félre fejét; a titkot akarta hallani.</p>
<p>– A gépalak nyakában van a gép nyitja, a fej elcsavarható. Ha
egyet fordítanak rajta, az első mozdulatra, – ha kettőt, a
másodikra, – ha hármat, akkor mindháromra képes.</p>
<p>Athalie kézszorításban fejezte ki köszönetét.</p>
<p>– Hát az idén sem alkuszunk-e meg mylord a musée Tinple fölött?
kérdé, midőn visszafelé indult a társaság, lord Crowndale.</p>
<p>– Ráérünk még.</p>
<p>– Ön igen; de én már magam is régiség vagyok; ma vagy holnap
akár megvegyen ön mumiái közé.</p>
<p>– Ah mylord, a gazdag emberek sokáig élnek.</p>
<p>– Én az idén is ajánlanék önnek kilenczvenhétezer fontot érte.
<span class="pagenum"><a name="Page_163" id=
"Page_163">-163-</a></span></p>
<p>– Én pedig odaadnám százezerért.</p>
<p>– A hogy szoktuk. Én kettővel többet igérek, ön hárommal többet
kér. God bye.</p>
<p>– God bye.</p>
<p>Azzal kezet szorítottak és elváltak.</p>
<p>Athalie nehány lépéssel hátramaradt a férfiaktól; lord Crowndale
őt is megtisztelte egy feszes bókkal, midőn mellette elhaladt, s
halkan e szót intézte hozzá:</p>
<p>– Mi – mylady. Ha önnek ötezer font kedves, szolgálatára áll
azon ártatlan titokért, a mit ön most megtudott.</p>
<p>Athalie büszkén emelte föl fejét s haragosan válaszolt:</p>
<p>– Mylord! Hogy tehet ön ily ajánlatot egy gentleman
feleségének?</p>
<p>Crowndale meghökkenve vonult vissza.</p>
<p>– Bocsánat mylady. Valóban hibáztam, ostobaságot mondtam önnek.
Bocsásson meg.</p>
<p>– Már vége van.</p>
<p>– Mondja ön, hogy megbocsát.</p>
<p>– Jól van. Ne szóljunk róla.</p>
<p>– Adja ön nekem irásban, hogy megbocsát. Irja fel egy
névjegyére.</p>
<p>Lord Tinple visszatért e szóváltásra.</p>
<p>– Semmi titok, szólt lord Crowndale. Én önnek hitvesét el
akartam csábítani azon hűtelenségre, hogy a pikkelyes lovag titkát
árulja el; mylady ezért nekem egy moralis pofont adott s most én e
pofonról nyugtatványt kérek.</p>
<p>A kérelmen mylord és mylady nevettek, aztán mylady elővett kis
tárczájából egy névjegyet, melyre czímer nélkül volt e név irva:
«Lady T. Saylor Athalie», s arra egy vékony kis graphithegygyel
felkarczolta e szót: «általános indulgentia Crowndale lordnak», s
azt átadá neki.</p>
<p>A lord kezet csókolt és eltávozott.</p>
<p>Azután tíz hónapig másról volt szó.</p>
<p>Lóversenyek, olasz opera, Heenan, a boxer, a nagy Exhibition,
parliamenti viták és meetingek kitölték az időközt. <span class=
"pagenum"><a name="Page_164" id="Page_164">-164-</a></span></p>
<p>Athalie libegett a világban, mint annyi száz és ezer némber; sem
alul, sem felül. Se nem söpredék, se nem crême. A társaságban nem
tudni, hogy tisztelet-e, a mivel fogadják, vagy valami más?
Asszonynak tartják-e, vagy minek? Egészen birja mindazon előjogot,
a mit az asszonyok, csak azt nem tudni, hogy sokáig-e? Büszkeség-e
az, a mi arczán ragyog, vagy annak ellentéte? Van-e arról valami
tudata, hogy a világ ismeri helyzetét, vagy elég könnyelmű ilyen
aggodalmakkal nem nyugtalanítani kedélyét?</p>
<p>Egy napon azzal a hírrel lepték meg Tinple lordot, hogy öreg
barátja, lord Crowndale csakugyan azon állapotban van, hogy
megveheti már katakombája mumiáinak sorozatába: – meghalt.</p>
<p>Ez rossz ötlet volt az öregtől. Ilyen kész vevőre nem egyhamar
fog a musée Tinple találni, bár annak szenvbecse mindenkor
megmarad. Az öreg bizonyos százezer font sterling volt Tinple
Richardra nézve, a mi után csak meg kellett fordítani kezét, hogy
markával felfelé álljon, s a kivánt összeg belehulljon.</p>
<p>Ez azonban elmúlt. A régészetbúvár örökén ifjú hagyományosok
osztoznak, a kik a divatost keresik s nem adnak a kopottért mesés
pénzeket.</p>
<p>Lord Crowndale végrendeletében tizenötezer fontot hagyományozott
azon névjegy tulajdonosnéjának, mely okirataihoz volt mellékelve, e
névirattal: «T. Saylor Athalie». Körülirást nem használhatott
hozzá; miután azt nem irhatta jogosan, hogy «Tinple Athalie
asszonyságnak»; – azt pedig, hogy «Saylor Athalie kisasszonynak»
nem akarta irni; tehát a névjegyét használta in natura, melyre
bocsánatát iratta ama találkozás alkalmával.</p>
<p class="center">* * *</p>
<p>Mylordnak épen rossz kedve volt: esőre vált az idő, s olyankor
az ő törött lába mindig szeretett «statum in statu» képezni
életszervezetében; megérezte az időváltozást. Annálfogva meg is
hagyá komornokának, hogy semmiféle látogatót se bocsásson be hozzá.
<span class="pagenum"><a name="Page_165" id=
"Page_165">-165-</a></span></p>
<p>– Pedig egy félkezű tengerész most is itt vár az előszobában, s
erősen állítja, hogy okvetetlen beszélnie kell mylorddal. Már három
nap egymásután kereste, de elutasíttatott.</p>
<p>– Tengerész?</p>
<p>– Igenis. Félkezű.</p>
<p>– Tiszt, vagy közember?</p>
<p>– Azt hiszem: sergeant; csíkok vannak dolmánya újjain.</p>
<p>– Itt van a névjegye?</p>
<p>– Zsebembe dugtam; nem tartottam szükségesnek tálczára
tenni.</p>
<p>– Ne is adja ide; csak olvassa el róla a nevet.</p>
<p>– Lyonel Broads.</p>
<p>– Broads? szólt meglepetve Richard lord; már visszakerült? –
Azután gúnyosan tevé hozzá: ez otthagyta félkezét, mint rák a
lábát, csak hogy hamarább visszajöhessen. Ez Athaliet fogja
keresni.</p>
<p>Sammynak meg volt engedve, hogy ura jelenlétében nevethessen,
mikor e tárgyra kerül a szó. Hogyne? ő volt az esketésnél a
pap!</p>
<p>– Ezt a gentlemant be kell bocsátani. Kiváncsi vagyok rá, hogy
minő beszéde lehet velem?</p>
<p>Sammy kiment a várakozóért és bekisérte, félig nyitva hagyva
utána az ajtót, hogy a közelből hallgatózhassék.</p>
<p>A belépő ifjú arcza naptól barnított volt, borotvált ajkakkal és
barna körszakállal. A tengerészek rövid dolmánya volt rajta, s
annak jobb újja üresen akasztva fel egyik gombjára; – fegyvert nem
viselt.</p>
<p>– Mylord, szólt az ifjú, nevem Broads Lyonel, elbocsátott
tengerész vagyok; egy éve, hogy szolgálok, most félkezem elvesztve,
haza kerültem. Midőn katonává lenni kényszerültem, bizonyos Saylor
Athalie kisasszonynyal jártam jegyben. Most kötelességemnek tartám
utána tudakozódni. Megtudtam, hogy ő a mylord házában lakik.
<span class="pagenum"><a name="Page_166" id=
"Page_166">-166-</a></span> Bocsánat mylord, de én kénytelen vagyok
önhöz e kérdést intézni: – hitvese önnek Saylor Athalie?</p>
<p>Mylord fölkelt.</p>
<p>– Akar ön vele beszélni?</p>
<p>– Akarok.</p>
<p>– Jőjjön utánam. Majd odavezetem hozzá.</p>
<p>Egy csigalépcső a mylord szobáiból közvetlenül Athalie szobáiba
vezetett, ki az első emeletet lakta, ugyanazon házban, melynek
földszintjét és pinczeboltjait a muzeum foglalta el.</p>
<p>A mylord elől ment, Lyonel utána. Kettőjök mögött lopózott
Sammy, ügyelve, ne hogy a félkezű még urát leüsse.</p>
<p>Richard lord egész otthonos biztossággal vezeté végig Lyonelt
Athalie pompás termein, miket zárt ajtó nem választott el
egymástól, csupán szőnyegek, s midőn végre egy csukott ajtóhoz
értek, a hol valószinűleg Athalie pipereszobája volt, ottan sem
koczogtatott: szabad-e, nem-e? hanem benyitott egyenesen, s Athalie
elé lépve, ki öltözőasztala előtt ült, a mögötte jövő ifjura
mutatott.</p>
<p>– Kisasszony! Ím önnek egy hajdani ismerőse, ki önnel szólni
kiván; magukra hagyom önöket.</p>
<p>Azzal visszavonult, Lyonelt Athalieval egyedül hagyva.</p>
<p>Vasból kellett lenni e hölgy szívének; vasból! hogy ezt ki birta
állni.</p>
<p>Azon ember, kit ő férjének nevez, elárulja őt e szóval:
«kisasszony», hajdani jegyese előtt; s az ifju, a kit szeretett,
imádott; a kinek emlékével tele volt szívének minden gondolatja,
most mint félkezű nyomorék áll előtte.</p>
<p>Lyonel szomorúan támaszkodott egy szék karjára azzal a
félkezével. Nem volt szép egy barnult arczú tengerész arczán a
végig gördülő köny; de nem tehetett róla, bár haragudott magára
miatta.</p>
<p>– Ejh, én nem sírni jöttem ide, Athalie. Kérges ember vagyok;
egyenesen kell beszélnem. Ön nem felesége a lordnak; önnek semmi
helye itten. Önnek el kell hagynia ezt a házat. <span class=
"pagenum"><a name="Page_167" id="Page_167">-167-</a></span></p>
<p>Athalie erre a szóra visszanyerte önuralmát: Ezt a házat! Ez a
szó olyan volt neki, mintha a megszálló dæmonnak mondanák, hogy
hagyja el a kinzott testet.</p>
<p>– Én e házban nagyon jól érzem magamat. Lássa édes Lyonel, az
életben több a próza, mint a poézis, s a legköltőibb dolgok nagyon
unalmasak. Az ártatlanság, a nőerény csak a versekben liliomszinű,
az életben veres annak bőre a hidegtől, és kérges a munkától. Én
már nem élnék meg munkám után s kétségbeejtene a szegénység.</p>
<p>Lyonel nagyot sóhajtott. E cynismus nem volt előtte váratlan; de
mégis szerette volna ezt nem tőle magától hallani.</p>
<p>– Nem biztatom én önt költői fellengésekkel; én önnek
tisztességes életmódot ajánlok. Atyám meghalt, annyi vagyonom
maradt, mennyiből illendően eltarthatok egy asszonyt. Legyen ön
nőm.</p>
<p>Athalie szíve nagyot dobbant e szóra.</p>
<p>– Én az ön neje?</p>
<p>– Az. Nőm. Eddig jegyesem volt, s én jegygyűrűjét még most is
viselem. Jőjjön ön velem. Elmegyünk más országrészbe, a hol
bennünket senki sem ismer, a hol senki sem tudja, kik voltunk,
honnan kerültünk elő? Én önhöz gyöngéd leszek és verjen meg engem
az Isten, ha ön valaha egy rossz tekintetemről észreveheti azt a
gondolatot, hogy jegyváltásunk és menyegzőnk között egy átkozott év
volt, a mit a halottak közé számítok.</p>
<p>Lyonel nem emelheté jobb kezét esküre, mert az le volt vágva; a
ballal esküdött.</p>
<p>És Athalie úgy érzé, hogy ereje ingadozik. Rágondolni arra, hogy
van még a világon egy hely, a hol boldognak szabad lenni, szerető,
elnéző, türelmes férj ölében, talán gyermekektől körülrepesve?
talán megőszülve tisztességben?… Ejh! Félre e gondolattal! a
fölötte levő szobában kaczaj hangzik; ezt a kaczagó embert nem
szabad neki elhagynia!</p>
<p>– Ön nagylelkű, Lyonel; de én sem akarok hálátlan <span class=
"pagenum"><a name="Page_168" id="Page_168">-168-</a></span> lenni.
A mit ön ajánl, azt elfogadnom nem szabad. Én nem mérgezhetem meg
önnek életét. Itt maradok.</p>
<p>– Gondolja ön meg, hogy édes anyja halálos ágyán tette egymásba
kezeinket; emlékezik-e ön még édes anyjára?</p>
<p>Athalie közel volt hozzá, hogy e szóra halva roskadjon össze
szívszakadtan. Félre fordult a tükör felé, s a hajába tűzött
cameliát kezdte igazítani.</p>
<p>A tengerész nem vesztegetett rá több szót.</p>
<p>– Isten önnel misz. Önnel bevégzém értekezésemet, hanem még
valakivel mással lesz ennél a háznál egy szavam.</p>
<p>Athalie megértette a fenyegetést, ijedten felelt rá:</p>
<p>– Ne tegyen ön semmi heveskedést; az én sérelmem meg van neki
bocsátva.</p>
<p>– De fenmaradt az enyim! És az nem lesz soha.</p>
<p>– Mire gondol ön Lyonel?</p>
<p>– Hogy félkarom van csak, úgy-e? De egy fél-embernek ez is
megfelel. Isten önnel.</p>
<p>A tengerész elsietett, s Athaliet egyedül hagyta.</p>
<p>És akkor a hölgy végig omlott padlója szőnyegén és arczon fekve
sírt keservesen, és szépen rendbeszedett fürteit összezilálta, és a
drága csipkéket keblén nem kimélte és egész szép arczával nem
gondolt, hogy milyen kikelt lesz az alakjából a sírás miatt.</p>
<p>Ekkor figyelmét valami heves szóváltás ragadta meg, mely a feje
fölötti szobából hangzott alá. Az volt Richard lord szobája.</p>
<p>Beszédet nem vehetett ki, csak ismerős hangokat, s a hangok
emelkedő zajából, hogy ott két férfi a düh és elkeseredés
szóváltását folytatja, Lyonel és Richard hangja volt az. A béna
tengerész visszatért kedvese elrablójához, azon az uton, melyen
idejött s szívreszkettető volt hallani csak a hangot is, melyből
szótagokat nem lehetett kivenni. <span class="pagenum"><a name=
"Page_169" id="Page_169">-169-</a></span></p>
<p>Athalie fektéből térdére emelkedett s két összekulcsolt kezét
feje fölé emelve, hallgatózott.</p>
<p>Nem érthetett semmit.</p>
<p>Egyszer aztán elhallgattak a szörnyű beszédhangok, jöttek
helyettük még szörnyebbek, néma lábdobogások, küzdő, dulakodó
emberek dübörgése, s nagy sokára egy tompa zuhanás; melyre aztán
csend következett.</p>
<p>Athalie még mindig térdelt és hallgatózott, mintha a csend
értelmesebben beszélne, mint az előbbi zagyva zsivaj.</p>
<p>S a mint így térdelt és hallgatózott, fölemelt kezeit feje
fölött tartva, egyszerre keze fejére cseppent valami. Oda nézett:
egy csepp vér volt.</p>
<p>Riadtan tekinte föl; a plafond freskó-festésének égszínkék
talapján egy nagy vörös folt tünt elő; a fölötte levő szobában
kiömlött vér átázott a tetőzeten.</p>
<p>Athalie összeborzadva húzta fejét karjai közé. A hideg rázta
minden tagját.</p>
<p>Kinek a vére az ott?</p>
<p>Közeledő léptek hallatszottak ajtaja előtt.</p>
<p>Lélekjelenlét, tettetés! újra elő!</p>
<p>A hölgy felszökött térdéről, kendőjével letörlé kezéről a
vércseppet; s midőn az ajtó nyilt, már tükre előtt ült és
szemöldökét simítá le vékony krémmel.</p>
<p>Richard lord jött.</p>
<p>– Tehát, kedvesem, ön kiadta neki az utat?</p>
<p>– Ki biz annak. Szegény bohó. Mire mehettem volna vele? –
Visszament azután önhöz?</p>
<p>– Vissza.</p>
<p>– Tehát ő volt, a ki olyan fenhangon beszélt?</p>
<p>– Lehallatszott ide?</p>
<p>– Csak a zaj. Szavakat nem vehettem ki. Utoljára párbajra került
önök között a sor?</p>
<p>– Oh velem nem. Én csak nem verekszem egy emberrel, ki a
királynő ő felsége shillingjeért lett katona.</p>
<p>– Hát ki vívott vele? <span class="pagenum"><a name="Page_170"
id="Page_170">-170-</a></span></p>
<p>– Azt is hallotta ön?</p>
<p>– A nagy lábdobogásból kivehetém.</p>
<p>– Sammy birkózott vele.</p>
<p>– Az nem birkózás volt; az vívás volt. Fegyverrel.</p>
<p>– Honnan gondolja ön ezt?</p>
<p>– Nézzen fel a plafondra.</p>
<p>Richard lord most látta csak, hogy a plafondon egészen átázott a
vér.</p>
<p>– Igen. Késsel rohant rám, Sammy közbeveté magát, s minthogy
neki két keze van, annak pedig csak egy, hamar felülkerült és
megsebesíté.</p>
<p>– Megölte?</p>
<p>– Azt nem tudom. A kórházba vitettem innen, törvényszék elé
kelle adnom az esetet, mint orv megtámadást. Ha érdekli önt, majd
tudakozódtatok utána, hogy nem veszélyes-e a sebe?</p>
<p>– Köszönöm, nem vagyok rá kiváncsi.</p>
<p>– Ebből a szobából pedig költözzék ki ön, rögtön küldök
szőnyegészért, a ki azt a vérfoltot ottan elfedezze.</p>
<p>– Ne fáradjon érte. Hadd maradjon az ott. Ez egy új érdekes
darab lesz az ön muzeumában; egy felhő a kék festett égen, mely
igazi megölt ember véréből támadt oda. Hagyjuk ott. Csengessen
inkább szobalányomnak, hogy küldje a fodrászt, hajamat újra
diszíteni.</p>
<p>És aztán jött a szobaleány, jött a fodrász; Athalie engedé szép
fekete haját végig fésültetni, mely ültében a földig ért le, s
tanakodott divatképekről, melyik hajfonadék illenék jobban
arczához?</p>
<p>Richard lord szemközt ült vele és bámulta a szép hölgy pompás
márvány arczát, s hosszú hajfürteit; egész fekete hullámzuhatag
az!</p>
<p class="center">* * *</p>
<p>Tinple lordnak rossz éjszakái voltak olyankor, mikor szeles,
esős idő támadt; csontforradása s örökölt köszvénye elővették,
egész éjjel nem hagyták aludni. Nappal <span class=
"pagenum"><a name="Page_171" id="Page_171">-171-</a></span> aztán,
a reggelizés után, földszint levő könyvtárában lelt néhány órát,
melyben kínosan el tudott aludni. A könyvtár különösen áldott hely
erre a czélra. Vannak olyan derék könyvek, a mik az álmatlanságot
sikeresen elűzik. Az ilyen könyvtári álmokat mylord «studium»-nak
szokta nevezni.</p>
<p>Aztán ide a szél sem hat be, a falakon kívül még a nagy
falszekrények is gátolják a légvonatot.</p>
<p>E könyvtár egyik szegletéből nyiltak a muzeum helyiségei.</p>
<p>Sammy elkészíté mylord fekhelyét; villanyos tigrisbőrt terítve a
pamlagra.</p>
<p>– Itthon van Athalie? kérdé a mylord.</p>
<p>– Itthon van. A kertben sétál.</p>
<p>– Erős egy némber. Ilyen időben a szabadban sétálni. Igazi
asszony meghűtené magát s görcsökről panaszkodnék. Az ilyen nőnek
semmi sem árt. Sammy, ne felejtse el aztán a katakombában a lámpát
megtölteni és felcsavarni; már egy hete mult.</p>
<p>– Nem szoktam elfelejteni soha, mylord.</p>
<p>Mylord aztán lefeküdt és valahogy talált nagy próbálgatás után
olyan fekvést, a melyen el tudott aludni.</p>
<p>Hanem az alatt folyvást gonosz álmai voltak.</p>
<p>Mindig azzal az utolsó gondolattal vesződött, a min az
ébrenlétet elhagyta. A katakomba lakóival álmodott.</p>
<p>Azok most mind éltek és ébren voltak.</p>
<p>A mumiának élő arcza volt, szemei úgy forogtak, ajkai úgy
nyiltak beszédre, mint az élőké, s az egész arcz Athaliéhoz
hasonlított.</p>
<p>A mumiának jó kedve volt, fecsegett; elbeszélte, hogy az ő
atyja, Farao, milyen nagy király, hogy menyasszony, hogy milyen
szép ékszereket kap menyegzőre.</p>
<p>Dagon király koponyája nagyon rázta e szóra a fejét; krákogni
kezdett, mint a ki a torkát köszörüli. A mumia kaczagott azon.</p>
<p>Erre Dagon király koponyája megharagudott, legurult <span class=
"pagenum"><a name="Page_172" id="Page_172">-172-</a></span>
helyéről s oda gördült a mumiához, hogy megharapja a lábát.</p>
<p>A mumia felsikoltott és ijedtében vonaglani kezdett; de nem
futhatott el sokrétegű pólái miatt.</p>
<p>Most Ludimer lovag kezdte rá.</p>
<p>Azon csont alakban, a hogy megpirítá iszonyú meztelenségével
Athaliét, elkezde most neki szerelmet vallani; a mumia borzadva,
szégyenkedve fordította el tőle arczát; a csontlovag erővel azt
követelte, hogy mindjárt meg fogja csókolni; míg a mumia
jobbra-balra kapkodta a fejét, iszonyattal és borzalommal s
segítségért kiabált.</p>
<p>Ekkor felállt a pánczélos lovag a megtámadott védelmére.</p>
<p>Felemelte kardját a csontlovagra.</p>
<p>A csontlovag neki sarkantyuzta csontlovát.</p>
<p>Azután elkezdtek viaskodni; hosszú kardjaikkal csapkodtak
egymásra, egymás körül, – csont csörgött, vas csörömpölt, kard
csattogott.</p>
<p>A mumia rémülettől kidülledt szemekkel sikoltott: «a lámpa, az
örök lámpa!»</p>
<p>Ha az örök lámpa összetörik, az egész világ lángba borul s itt
lesz a végitélet.</p>
<p>Az alvó lord homlokáról csorgott a hideg veríték.</p>
<hr class="tb" />
<p>Sammy szivarozva ment végig a muzeumon. Nem szerette a dohos
illatot, melyet a régiségek lehelnek ki magukból.</p>
<p>Hat itczés palaczk volt kezében, tele naphthával. Ezt vitte
«megitatni a kisérteteket», mint pályatársai előtt szokta mondani
nagy tréfásan.</p>
<p>Mert Sammy igen tréfás kedély, mint azt már néhányszor vettük
észre.</p>
<p>Az az esketési tréfa, azzal a foltos reverendával, meg a
zsiványkalandokból rögtönzött imádságos könyvvel, különösen
sikerült élcznek találtatott még eddig mindenki <span class=
"pagenum"><a name="Page_173" id="Page_173">-173-</a></span> által,
a kinek azt Sammy kegyeskedett bizalmasan elmesélni.</p>
<p>Sammy nem fél a kisértetektől; inkább komázik velük.</p>
<p>Mikor a katakomba lépcsőin leér, a balról álló mumiát
megszólítja:</p>
<p>– No, galambom, megint itt vagyok. Gondoltál azóta rám sokat?
Adj egy csókocskát!</p>
<p>Azzal megcsókolja a mumia hideg ajkát.</p>
<p>– Teringettét. Ez nem mindennapi gyönyörűség! Egy király leányát
megcsókolni. Egy háromezer, meg még egynehány száz esztendős
szépséget. Hányadik embernek jut ilyen szerencse? Már nekem
kijárja. Ez egyszer az én szeretőm. A Faraó király leánya. Goddam!
Ha meg akarnék házasodni, király lehetne az ipam. De nem akarok. Az
urammal tartok: «a lány csak szeretőnek való!» No ne haragudjál
kincsem; ha én nem, a jövő ezer esztendőben majd elvesz még valaki
más. Látod, a myladymet is elvette volna még a régi szeretője, ha
szerencséjére le nem szurtam volna. Fog az még engemet áldani
azért, hogy megöltem!</p>
<p>Ludimer lovagnak is kijutott.</p>
<p>– Héj csontvitéz, ott kellett volna lenned a tegnapelőtti
trialstakesen: fogadok tizet egyre, hogy minden díjat te nyertél
volna el, mert ugyan kevés teherrel futtatsz. Átkozott jó jockey
lenne belőled; izzasztani sem kellene, hogy lefogyj.</p>
<p>Hanem hát dologra. Meg kell tölteni az öröklámpát, mert biz az
mese beszéd, hogy láng égjen táplálék nélkül; akármit álmodozzanak
is felőle a bölcsek és poéták.</p>
<p>Azonban olyankor, mikor az ember naphthával bánik, jó nem
tartani a szájában az égő szivart, mert abból baj lehet. Tudta ezt
Sammy jól, s mielőtt a naphthás üvegből kihúzta volna a dugaszt,
kivette a szájából a szivart s oda dugta Dagon király koponyájának
fogai közé.</p>
<p>– Nesze, öreg, szívd te addig!</p>
<p>Úgy tetszett neki ez az ötlet; egy megkoronázott koponya,
<span class="pagenum"><a name="Page_174" id=
"Page_174">-174-</a></span> fogai közt égő szivarral; kétszer is
visszabólintott rá fejével, nagyon mulattatónak találta. «Szívd
addig öreg!»</p>
<p>Azzal felvette a naphthával tölt üveget s az öröklámpa
emelvényéhez közeledett vele.</p>
<p>A mint az első lépcsőre hágott, az érczbajnok felállt
székéről.</p>
<p>– Servus pajtás; jó napot. Látod, hogy én jövök. Ne félj semmit.
Hozom az abrakot. Te ördögadta, nem hiszem, hogy mikor magadra
vagy, meg ne iszogasd ezt a szeszfélét, mert nagyon hamar
elfogy.</p>
<p>Azután a második fokra lépett.</p>
<p>Az érczalak felemelte pallosát.</p>
<p>– Jól van, Patrik, jól. Bolondulsz már megint; azt hiszed, hogy
megijesztesz valakit a fenyegető jegyzékeiddel? Hahaha! De jó
volnál külügyminiszternek. Egy ember, a ki mindig emelgeti a
kardját, de soha sem üt le. Hahaha!</p>
<p>Azonban, hogy a lámpát meg lehessen tölteni, elébb el kell
oltani a lángját. E végett Sammynak fel kelle lépni a harmadik
lépcsőre is, a mint már százszor, meg százszor tevé, mert e
szolgálat soha sem volt másra bizva; tudta már jól, hogy azzal a
fenyegető karddal soha sem üt le a vasvitéz, hanem ismét csendesen
visszavonul.</p>
<p>A mint aztán a harmadik lépcsőre lépett, az érczkisértet úgy
csapott maga elé a kardjával, hogy égő lámpa, naphthás palaczk mind
ezer darabra törött, s egy percz alatt lángban állt az egész
katakomba.</p>
<hr class="tb" />
<p>Mylord még egyre álmodá a rémeket; hogy hadakozik csontvitéz és
vasvitéz villámló kardcsapásokkal, hogy sikoltoz a mumia, a
sikoltások egyre közelebb jőnek, egyszerre felpattan az ajtó;
Richard fölébred s egy pokoli alakot lát maga előtt végig
rohanni.</p>
<p>Mi az?</p>
<p>Egy futó rém, ki tetőtől talpig lángban áll, s kezeivel
<span class="pagenum"><a name="Page_175" id=
"Page_175">-175-</a></span> lángrongyokat tép le magáról és a merre
fut, minden lábnyoma, mint lángfolt marad utána, felgyujtva padlót,
szőnyeget; és így fut kétségbeesett ordítással, melyben nincs semmi
emberi hang, végig, maga után nyitva hagyott ajtókon keresztül s
lángot, gyulladást hagyva minden nyomán.</p>
<p>A kik szemközt találkoznak e lángrémmel, mind eszeveszett
futással menekülnek előle; senki sem áll eléje, hogy segítsen
rajta, hogy oltani kisértse, hogy lélekborzasztó segélykiáltásaira
helyt álljon. Űz maga előtt mindenkit.</p>
<p>Kirohan az udvarra; mint a fáklya, úgy ég minden tagja; ujjai
hegyeiről lángoló cseppek hullanak alá, a mik nem alusznak el, a
mint lehullottak, hanem tovább égnek, terjednek, harapóznak
mindenre, a mi éghető.</p>
<p>A pokoli rém a kert felé rohan. Ott van egy vízmedencze,
szökőkuttal; abba akarja magát belévetni, hogy a kínhaláltól
szabaduljon.</p>
<p>A kert ajtaja be van zárva.</p>
<p>Mikor az égő ember ki akarja nyitni, a kilincs nem enged.</p>
<p>Belül a rácson keresztül egy nő alakja látszik, ki hideg
kegyetlenül néz a küzködőre.</p>
<p>– Az irgalom Istenére, asszonyom, nyissa ki az ajtót, bocsásson
a vízhez, sikoltoz a lángba borult ember, kezeit átnyujtva felé a
rácson keresztül.</p>
<p>A hölgy odalép hozzá s villogó tekintettel mond neki:</p>
<p>– Úgy kell neked, kutya! itt most rajtad a papi talár, viseld!
Itt van rajtad Lyonel vére, mosd le! Ordíts czudar! rágd előttem a
földet; az nekem a gyönyörűségem. Fetrengj! verd magad a földhöz.
Úgy! Ugorjál magasra megint; vonagoljál! Üvölts! Ezzel fizetsz meg
nekem ma. Érezd a poklot még ezen a világon, s lássalak benne még
ezzel a szememmel. Folytasd így a más világon is, a hol légy
elkárhozott…!</p>
<p>Hogy miket beszélt a hölgy a vasrácson belül a kínhalállal
<span class="pagenum"><a name="Page_176" id=
"Page_176">-176-</a></span> vívónak, azt nem hallgatta ki senki,
mert már akkor a ház minden lakójának saját veszedelmével volt
dolga. Az egész palota fel volt gyujtva. Ki merre menekülhetett,
menekült. Maga a ház ura hálóköntösben, fél öltözötten ugrott ki
ablakán, mert a szőnyegek már égtek a folyosókon végig, s nehány
percz mulva az egész muzeum egy tűz-láng volt; egy darabot nem
lehetett, nem is kisérte meg senki belőle, megmenteni. Minden ott
égett, ott veszett. A gyulladás a legalsó boltozatban kezdődvén, az
egész ház menthetlenül a lángok martaléka lett; semmi erőfeszítés
nem volt képes a vész urává lenni.</p>
<p>Csak órák mulva, mikor már az egész épület hamuvá roskadt,
jutott eszükbe az ismerősöknek, hogy egymást keressék.</p>
<p>Sammyt, a komornokot az udvar egyik szegletében találták meg
korommá égve.</p>
<p>Athaliet pedig a szomszéd utczában lelte meg lord Tinple
Richard, egy bérkocsiban ülve.</p>
<p>Mylord egykedvűen vette a veszteséget; kár a szép gyűjteményért,
mely a tűz martalékául esett, de elvégre nem olyan lesujtó ránézve
a csapás; a muzeum biztosítva volt különböző társulatoknál
kilenczvenezer fontig. Így legalább meg van a pénz.</p>
<h3>IV. szakasz.<br />
SZEMET SZEMÉRT.</h3>
<p>Két hónap mult el a muzeum leégése után. Ez idő alatt a
szokottnál több időt töltött Richard Athalienál. Nem örömest járt
ki szokott mulatságai után, s elárulta, mennyire jól érzi magát
otthon.</p>
<p>Athalie gyöngédsége a lord iránt elég indok lehetett volna
magában is e ragaszkodásra, ha száz más oka nem lett volna rá.</p>
<p>Egyszer aztán azt mondta a hölgynek: <span class=
"pagenum"><a name="Page_177" id="Page_177">-177-</a></span></p>
<p>– Athalie, én gyűlölöm a világot.</p>
<p>– Annak én örülök.</p>
<p>– Miért?</p>
<p>– Azt ön kitalálhatja.</p>
<p>– Richard azt hitte, hogy kitalálta. Érzékenyülten nyujtá kezét
a hölgynek.</p>
<p>– Egyedül ön maradt hű hozzám. Az egész világ ellenem fordult.
Tudja ön, hogy én most harmadszor is leégtem.</p>
<p>– Hogyan?</p>
<p>– A füstje nem látszik; de valóban porig égtem. A biztosító
társulatok, miknél muzeumom tűzkármentesítve volt, pört kezdtek
ellenem, s megnyerék.</p>
<p>– Micsoda alapon?</p>
<p>– Azon az alapon, hogy műkincseim nem birtak azon értékkel, a
miben biztosítva voltak; sikerült néhány adathoz jutniok, a mit
csak hozzám legközelebb álló barátaim árulhattak el, hogy némely
historiai nevezetességű tárgy nem volt az igazi. Bolond hiuságom
megengedte, hogy ilyesmit fölvegyek a tárgyjegyzékbe. Szerettem
dicsekedni vele. S most ezt ellenem fordították. Hiába ismertem el,
hogy igen is, egy pár műtárgy nem volt az igazi, de a többi régi,
hiteles okmányokkal bizonyított ereklye; nem használt. A
törvényszék a társulatok részére dönté el az ügyet, s nekem az
egész muzeum szenvértéke helyett csak az általános értéket itélték
meg; a mi aranyból volt, mint aranyat, a mi vas volt, mint vasat, a
mi butor volt, mint butort, akármelyik fejedelem használta is trón
helyett. Barátaim elárultak, ellenem bizonyítottak, a törvényszék
égrekiáltó igazságtalanságot követett el rajtam, a pénz emberei
kiraboltak; s én gyűlölöm most barátaimat, intézményeinket,
Angliát, – az egész világot.</p>
<p>– A mit gyűlöl az ember, azt könnyen elhagyhatja.</p>
<p>– Valóban kedvem volna hozzá. Egy golyó hamar megszabadítana
tőle. <span class="pagenum"><a name="Page_178" id=
"Page_178">-178-</a></span></p>
<p>– Oh én nem azt értettem. Nem a más világot; csak az új világot.
A tengeren túl is van még világ.</p>
<p>– Ön azt véli, hogy elhagyjam Angliát?</p>
<p>– Miután gyűlöli.</p>
<p>– Erre még nem gondoltam. Folyvást azt hittem, hogy
rendbehozhatom vagyoni ügyeimet. Ez a gondolat foglalt el egészen.
Szándékom volt a csatatéren maradni, élve, vagy halva. Adósságom
körülbelül annyi van, a mennyit birtokaim érnek. A míg gyémántjaim
és muzeumom kincsei megvoltak, könnyen vehettem a dolgot. Minden
tartozásomat fedezhettem velük. Most ezeknek vége. Kilenczvenötezer
font helyett kaptam csak tizenötezeret kárpótlásul. Ez minden
rendelkezhető összegem. Nagy takarékossággal még tán jószágaim
jövedelméből törleszthetném adósságaimat; de a hitel nem alku
tárgya. A mint észrevennék rajtam, hogy eddigi életmódomat nem
folytatom, mindenki iparkodnék darabokra törni fölöttem a házat,
hogy egy-egy téglájával biztosítsa magát. Bukásban levő embernek
hátralépni nem szabad.</p>
<p>– Annyival több ok elhagyni a sülyedő hajót.</p>
<p>– Míg az utolsó tizenötezer font a kezemben van, ugy-e?</p>
<p>– Nekem is van ugyanannyi összegem, Crowndale lord
hagyományából. A kettő együtt százötvenezer dollár Amerikában.</p>
<p>– Csakhogy nekem még itthon becsületbeli tartozásaim is vannak.
Közel tizezer fontra mennek a fogadások, miket a Derby-versenyen
legutóbb vesztettem. Ott is szerencsétlen voltam.</p>
<p>– Barátai nyerték el?</p>
<p>– Értem az ironia nyomatékát a «barátaim» szóban. Hanem
gentleman ebben nem ismer különbséget. Egy angol lordnak nincs más
választása, mint fizetni és főbe lőni magát.</p>
<p>– Pedig bizony többet ér egy élő amerikai yankee, mint egy
megholt angol peer, akármilyen szépen halt is meg. <span class=
"pagenum"><a name="Page_179" id="Page_179">-179-</a></span></p>
<p>– Ah, Athalie, ez kínos választás. Élhet-e az ember becsület
nélkül?</p>
<p>Athalieval szemben rossz helyen volt elejtve ez a kérdés. A
hölgy nem felelt semmit, csak felállt fájdalmas arczczal a férfi
előtt, s néma lemondással szétterjeszté karjait és aztán
lecsüggeszté fejét, s kezeit ölében összefonta; mintha szótlan
mondaná: «példa vagyok én, hogy élhet».</p>
<p>Richard nagyon jól elérté a szemrehányást. Ő maga tanítá meg e
hölgyet arra, hogy – – hogy a teknőczök agyvelő nélkül is
elélhetnek. És most ő maga is azon a ponton áll, hogy saját testén
tegye meg azt a kisérletet, vajjon a becsület olyan-e, mint a
levegő? ha hermetice elzárják a bőrtől, az élet utána vész?</p>
<p>Még határozatlanul vált el hölgyétől, de a legközelebbi napok
Athalie részére dönték el a kérdést.</p>
<p>Tinple lord hitelezői hamarább kezdték el a hadjáratot, mint
várta volna.</p>
<p>Zárt kértek ellene oktalan pazarlásaiért.</p>
<p>Maga is elszörnyedt, mikor megtudta, mennyivel tartozik? Sokkal
kevesebbnek hitte az összeget. A fején túlcsapott az ár.</p>
<p>– Most már nincs választásom Athalie. A szégyen megvan így is,
úgy is. Nem elég, hogy mindenem elvesztém, az adósok börtönét sem
fogom elkerülhetni. Leghívebb embereimből lettek legmakacsabb
üldözőim. Egy elveszteni való napom sincs; menekülnöm kell, vagy
ide, vagy oda.</p>
<p>Az «ide» szónál lába alá mutatott: ott van Amerika; az «oda»
szónál fel az égbe.</p>
<p>– «Oda» semmi esetre sem, válaszolt Athalie; «ide» minden
bizonynyal.</p>
<p>Csakhogy ott alant nem egyedül Amerikát hiszszük lenni.</p>
<p>– Most már a menekülés is nehéz, mert hitelezőim vigyáznak
rám.</p>
<p>– Könnyű lesz őket kijátszani. Én szerzek útlevelet <span class=
"pagenum"><a name="Page_180" id="Page_180">-180-</a></span> családi
nevem alatt; ki ismeri azt? beleiratom inasom nevét; ön álarczozza
magát, s mint szolgám velem jön New-Yorkig; ott azután ki
üldözhetné tovább?</p>
<p>– Ön okos leány, Athalie; de azon esetben még egyet kell
elvégeznie. Itt van utolsó összegem, melyet pénzértékben nem
vihetek magammal; menjen ön ezzel Sheriff és Johnson bankárházhoz
és adasson érte New-Yorkba szóló váltókat. Egyúttal az útlevél
ügyét is végezze el.</p>
<p>– Jól van, uram; utazzék ön rögtön a legelső vonattal
Southamptonba; én holnap reggel utána megyek. Rendeljen számunkra
helyeket, s ha nem volna indulókész hajó a kikötőben, béreljen ki
számunkra egy külön gőzöst. Ily elhatározásnál gyorsaság a legfőbb
kellék.</p>
<p>Richard annyira meg volt riadva ez egymást követő csapásoktól, s
aztán azoktól, a mik még a távolban tornyosulnak, hogy mint
gyakorlatlan csaló, csak a futás közben vette észre, minő nagy
hibát követett el!</p>
<p>Hisz az a hölgy, kire utolsó összegét rábizta, hogy váltókat
vegyen rajta, bár elválásukkor búcsúcsókját elfogadta is, neki nem
neje. Hátha e némbernek most tetszeni fog egyszerűen elfelejtkezni
arról, hogy van egy ember a világon, a kit neki meg kellene
szabadítania? Mije ő e némbernek? Mi hűséget követelhet tőle?</p>
<p>Ez bizony esztelen elhamarkodás volt; de utoljára is másra nem
lehetett bizni, mert idő előtt elárulta volna futási szándékát.</p>
<p>Richard az előre meghatározott fogadóba érve, szobát nyittatott
magának s egész éjjel le nem feküdt.</p>
<p>Elgondolta magában, ha most Athalie megcsalja: a szégyen is
megvan, a veszteség is megvan. El is itélik, ki is nevetik.</p>
<p>Ha holnap délig Athalie utána nem jő, akkor csakugyan nem marad
hátra más, mint főbe lőnie magát.</p>
<p>Tinple Richard megtanulta ezen az egy napon azt, hogy mennyire
szereti az életet, s mennyire fél a haláltól?</p>
<p>Míg gazdag volt, míg kéj, öröm, élvezet volt ránézve az
<span class="pagenum"><a name="Page_181" id=
"Page_181">-181-</a></span> élet, annyiszor koczkára vetette azt
gondatlanul, nem törődve vele; és most, mikor a jövendő képe nem
más, mint egy határozatlan aggodalom, úgy ragaszkodik hozzá, úgy
fél azt elveszteni.</p>
<p>Még hordárnak lenni is jó!</p>
<p>Szobáját elhagynia nem volt tanácsos; ott kellett várakoznia
türelmesen. Minden női hangra, minden hölgyruha-suhogásra, mely a
folyosón közeledett, odament az ajtóhoz hallgatózni: nem az jön-e,
a kit vár? s minden csalódás után csüggedten feküdt le
nyugágyára.</p>
<p>Így várva nem volt még «asszony» férje által!</p>
<p>Mentül jobban közeledett a másnap est, Richard nyugtalansága
annál jobban nőtt. Szemére hányta magának mostani helyzetét. Ha e
nő igazi neje volna, most nem kellene miatta aggódnia; bizton
várhatna rá, hogy hozzá hű marad. Mivel tartozik így neki? Csak egy
rút csalással. S azt most visszaadhatja bőven.</p>
<p>Csak egy hite, egy reménye tartja fenn még: «ez a leány engem
szeret». A szerelemben bizik; a kigunyolt, a beszennyezett
szerelemben. Azt várja, hogy a leány, a ki szeret, elfeledi azt, a
mit gyűlöl.</p>
<p>A szorongattatás tetőpontján az a gondolat veszi elő, hogy talán
egy fogadással meg lehetne vesztegetni a sorsot.</p>
<p>Felfogadja magában, hogy ha ez a leány még most is hű marad
hozzá, ha utána jő, ha megszabadítja, első dolga lesz Amerikában
az, hogy őt valóban nőül veszi.</p>
<p>Oh be rosszul ismerte ezt a némbert!</p>
<p>Oh be rosszul tanulta ki szivét, a midőn azt hitte, hogy az híve
fog maradni mind végig és vele megy, utána jő, azért, mert
szeret.</p>
<p>Az a hölgy – igen – híve marad, vele fog menni; – de azért, mert
gyűlöl.</p>
<p>Kopogtatnak az ajtón.</p>
<p>Richard siet felnyitni a zárt. Athalie jött meg.</p>
<p>Richard nem állhatja meg, hogy a megjelenő nemtőt <span class=
"pagenum"><a name="Page_182" id="Page_182">-182-</a></span> karjai
közé ne zárja. «Tehát mégis eljött, tehát még sem csalt meg!»</p>
<p>– Viselje ön magát óvatosan; szólt Athalie. E percztől fogva
önnek azt a szerepet kell játszania, a mi útlevelembe van ön
számára bejegyezve. A míg Amerika földére nem lépünk, el ne árulja
magát.</p>
<p>– Nehéz lesz szerepem; mert én önt most jobban imádom, mint
valaha.</p>
<p>– Nem arról van most szó. Váltott-e ön jegyeket a gőzösre?</p>
<p>– Igen. Holnap reggel indul egy.</p>
<p>– Úgy adassa fel málháimat rögtön. Itt vannak váltói, vegye
magához. Az escomptért félperczentet fizettem rájuk a magam
pénzéből, azt majd New-Yorkban összeszámláljuk; ön gondoskodjék az
úti kiadásokról.</p>
<p>Richard tárczájába tette a váltókat. A legjobb hitelű londoni
bankárház papirjai voltak azok; egyenértéküek a vert aranynyal.</p>
<p>Ez a leány mégis derék leány. Nem szökött el ennyi pénzzel.</p>
<p>Richard úr azt hivé, hogy nagy tanulmányt végzett a nők
ismeretében.</p>
<p>Életében sok szerelmi viszonya volt, úrnőkkel és szegény
leányokkal, könnyelmű és mély kedélyüekkel; kit ő hagyott el, ki őt
hagyta el hamarább; vizbe nem ugrott bánatában egy is.</p>
<p>Volt olyan myladyje, kit nőül akart venni, s ki a lakodalom
napján másnak adta kezét.</p>
<p>Volt kedvese, kire százezreket pazarolt, s ki ott hagyta, mikor
akadt más, a ki két annyit igért.</p>
<p>Találkozott elcsábított ártatlanságokkal, kik untalan sírtak,
panaszkodtak, szemrehányásokat tettek; egészen megkeseríték
diadalát.</p>
<p>Voltak vidám, ördögien jó kedélyű szeretői, kik mámorba birták
fullasztani lelkét, hanem a kikről aztán kitudta, hogy kegyeikben
nem ismernek kizárólagosságot. <span class="pagenum"><a name=
"Page_183" id="Page_183">-183-</a></span></p>
<p>Mindent megpróbált; pazarlás, hizelkedés, mámor, még a
felajánlott büszke kéz, a férfi czím sem kötelezi az asszonyt. Ez
mind gyöngeség. Az erő az, a mit az asszonyok imádnak a férfiban. –
Ime a hölgy, kit oly súlyosan megbántott; kit hizelgésével,
ajánlataival el nem csábíthatott, kit még az oltár elé is, melyet
ámítás díszített fel arra, erőszakkal kellett hurczolnia, – most,
balsorsa napján, midőn mindenki tépi a fonalat, mely emlékét az
övével összefűzi, egyedül marad hű, ragaszkodó, mint az eb, mely
védi gazdáját, ki őt megveri.</p>
<p>– Talán ha nőül vettem volna, nem volna hozzám olyan hű.</p>
<p>Azt már kezdte feledni, hogy szorongattatása óráiban felfogadta
valakinek, hogy ha a hölgy, most is hű marad, hitvesűl fogja
venni.</p>
<p>Betegségében sokat felfogad az ember, a mit egészséges korában
elfelejt.</p>
<p>Hiszen most már biztos váltói zsebében voltak.</p>
<p>Másnap kedvező idővel, útnak indultak az új világba.</p>
<p>Richardnak hozzá kellett szoknia, hogy az egész úton a hátsó
fedélzet alatt lakjék, s Jemmynek neveztesse magát, Athalie előtt
tisztelettel viselkedjék, s nagy kendőjét vigye utána, ha a
födözeten sétál.</p>
<p>Athalie szabadon társalgott az együtt utazó férfiakkal, mint a
kinek kisérőjére semmi egyéb gondja, mint hogy ha megszomjazik,
vizet hozasson magának vele.</p>
<p>– Remekül tudja játszani az úrnőt, az már igaz.</p>
<p>Ezt Richard kénytelen volt magában bevallani.</p>
<p>Még azt is megtette, hogy őt küldte el a társalgási kajütbe,
hogy keresse elő számára azt a számát a Timesnek, melyben
táviratozva van, hogy Tinple Richard lord Londonból hirtelen
eltünt, hitelezői minden kikötőben táviratoztattak, hogy
tartóztassák le.</p>
<p>Az emberek az ő hallatára beszéltek e botrányos szökés
részleteiről. Athalie maga is beleszólt a beszédbe, s pompásan
tudta az értesületlent játszani. Néha egy pár lopva <span class=
"pagenum"><a name="Page_184" id="Page_184">-184-</a></span> súgott
szóval értesíté mylordot az őt közelebbről érdeklő vélemények
felől; nevezetesen, hogy az a bizonyos dr. Mac-Fellen, ki oly
barátságosan tudakozódik mindenkinek hogyléte felől, nem annyira
orvos, mint rendőrügynök, ki különféle megbizatásokban utazik
New-Yorkba: tehát ez előtt óvatosan viselje magát.</p>
<p>Az utazás hatodik napján zivatar érte útban a hajót. Nagy baj
nem lett belőle, csakhogy az utasok nagy része tengeri betegséget
kapott; azok közt volt Richard is.</p>
<p>Mylord először érezte e betegséget életében; eddigi útjaiban
szerencsésen kikerülhette azt. Egészen kétségbeesett vele. Azt
hitte, a világ vége érkezett el. Átkozta magát, hogy minek ült
hajóra, miért iparkodott Amerikába, miért nem vándorolt inkább
Chinába, vagy Oroszországba, a hol száraz földön lehet utazni?
Mikor enyhébb pillanatai voltak, tudakozódott Athalie felől, s
megtudta, hogy annak semmi baja sincs; állja a zivatart, mint a
szikla; kinn jár a födélzeten s nevet más emberen, a ki szédelegve
keresi a szögletet.</p>
<p>Az a bizonyos doktor gyakran meglátogatá őt is; de Richard
óvakodott tőle valami szivességet elfogadni. Ha közelített hozzá,
még jobban fejére húzta gyapot fövegét, hogy álhaját leszorítsa
vele.</p>
<p>A zivatar a hatodik napon még erősebben elővette a hajót,
Richard már akkor ki sem birt mozdulni függő ágyából, s úgy fájt a
feje, hogy a mellette lótó-futó alakok beszédét értette is, nem is.
Annyit sejtett belőle, hogy többen nógatják, keljen fel, a mylady
kivánja. De iszen beszélhet most a mylady! Ma nem játszunk
komédiát.</p>
<p>Utóbb aztán maga Athalie jelent meg előtte.</p>
<p>– Nos, Jemmy. Keljen fel ön, mert különben itt vész. A hajó
sülyed.</p>
<p>Ez varázshatású szó volt.</p>
<p>Richard azonnal talpra tudott állni; az ijedtség erőt
kölcsönzött neki.</p>
<p>– A hajó rést kapot a vízvonal alatt, éjfél óta szivattyúzzák
<span class="pagenum"><a name="Page_185" id=
"Page_185">-185-</a></span> a vizet. A kapitány titokban közölte
velem, hogy nem birják a hajót megmenteni s már oldozzák a
mentődereglyéket. Támaszkodjék rám, hogy jókor menekülhessünk, ne
majd az általános kapkodásban.</p>
<p>Richard reszketve támaszkodott Athalie karjára; hanem a mint a
födélzetre feljutott, s meglátta a háborgó tengert, a mint a hajó
keresztben-hosszában hánykódott alatta, ismét felfordult vele a
világ; ha Athalie meg nem ragadja karját, a vízbe esik.</p>
<p>A kapitány esőtől fényes kaucsuk-köpenyben odajött hozzájuk s
mondá nekik, hogy szálljanak le a nagy dereglyébe, mely már a vizen
van.</p>
<p>Annyi bizonyos, hogy Richard soha sem jutott volna el abba a
dereglyébe, ha Athalie nincs mellette. Minden lépésnél elszédült,
elcsúszott, ha ez a nő nem fogja egyik karját, ő rég a tengeré lett
volna.</p>
<p>– Ah Athalie! Ah Athalie! nyögé félelmesen.</p>
<p>– Ne híjon ön nevemen! súgá az ráförmedten. Nem látja, hogy
mögöttünk a doktor?</p>
<p>Erre aztán Richardot még jobban elővette az ijedtség, a mi nem
is hagyta el elébb, mint mikor Athalie, ki félkezével a
kötélhágcsóba kapaszkodott, a másikkal az alant hánykodó dereglyébe
lökte reszkető útitársát, a hol az aztán végig terűlt.</p>
<p>– Ne féljen ön, súgá fülébe Athalie; szerencsénk van a
szerencsétlenségben; a doktor a másik dereglyére került, a vihar
szét fog terelni bennünket egymástól. A két dereglye nem maradhat
egy nyomon.</p>
<p>Nagyon köszönte Richard az ilyen szerencsét.</p>
<p>Pedig hát ezúttal még is egész szerencse volt rá nézve a
hajótörés. Az első dereglyén levők estig elveszték szem elől a
hajót és a másik dereglyét; éjfélre lecsillapúlt a szél s reggel
felé egy New-Yorkba evező gőzös fölvette a menekülőket; egy
hajszáluk sem veszett oda.</p>
<p>Pár nap múlva megérkeztek New-Yorkba. A másik dereglyén
menekültekről semmi hír sem volt. <span class="pagenum"><a name=
"Page_186" id="Page_186">-186-</a></span></p>
<p>Athalie azt kivánta, hogy New-Yorkban maradjanak. A kik
elfeledve, nem ismerve akarnak maradni, azokra nézve legjobb erdő a
nagy város. Itt a szomszéd bokor sem ismeri egymást.</p>
<p>Athalie kibérelt egy magánházat, misztresz Saylor név alatt,
olyant, mely már be is van bútorozva idegenek számára. Néhol egész
ellátást is ád a házigazda, mint akármely közvendéglős. Ott nem
szégyen a pénzkereset, s a vendégszeretetet szintén gyakorolják, de
illendő remuneratióért.</p>
<p>– Kiván a misztresz itthon ebédelni? kérdé a szállásadó, midőn
Athaliet saját szobájába bevezeté.</p>
<p>– Jó lesz biz az, sire; én hat órakor szoktam ebédelni, az
inasom, miszter Jemmy, két órával hamarább.</p>
<p>Miszter Jemmy ott állt háta mögött.</p>
<p>– Nagyon jól van, misztresz. Kiván ön az ebédhez alet vagy
portert?</p>
<p>– Egyiket sem. Én sherryt szoktam inni.</p>
<p>– Az nálam nincs; de van itt az utcza végén a kék hattyúban.
Kivánja, hogy onnan hordassak? A háziszolga félpenceért
megteszi.</p>
<p>– Szükségtelen. Mr. Jemmy, az inasom majd érte megy.</p>
<p>Richard lord már sokalta ezt az alakoskodást s a másodszori
hivatkozásnál hátat fordított Athalienak s az ablakon kezdett
kinézegetni.</p>
<p>– Nem kiván, misztresz, a ház körül felszolgálást?</p>
<p>– Szükségtelen; – inasom mindent elvégez.</p>
<p>A szállásadó eltávozott.</p>
<p>Richard kedvetlenül fordult vissza az ablaktól.</p>
<p>– Mylady.</p>
<p>Első eset volt, hogy Athaliet myladynek szólítsa, mikor egyedül
vannak.</p>
<p>– Nos?</p>
<p>– Úgy gondolom, hogy szükségtelen már a komédiát tovább
folytatnunk, miután már Amerikában vagyunk, s nincs mitől félnünk.
<span class="pagenum"><a name="Page_187" id=
"Page_187">-187-</a></span></p>
<p>– Miféle komédiát?</p>
<p>– Hát azt, hogy ön itt engem még folyvást inasának ad ki.</p>
<p>– Nem értem. Hát mi ön én nekem?</p>
<p>Richard meg volt állítva e kérdéssel.</p>
<p>– Hogy mije vagyok én önnek? – Inasa semmi esetre sem.</p>
<p>– Az igaz, hogy ön fölmondhat és elmehet tőlem, a mikor akar; de
útlevelem csak nekem van, s abban ön úgy van bejegyezve, mint
inasom, s egyéb minőségéről én nem adhatok bizonyítványt.</p>
<p>Richard némán bámult a hölgyre. Mit akarhat ez?</p>
<p>– Én egyébiránt meg nem foghatom, folytatá Athalie hidegvérrel,
mi kifogása lehet önnek helyzete ellen? Nálam külön szobája van;
livreeje télre nyárra; reggelit, ebédet, vacsorát kap; akkor mehet
ki a mikor akar; tisztességes havi fizetést is adok; s az egész
szolgálat abból áll, hogy szobámat tisztán tartsa, s az asztalt
fölterítse.</p>
<p>Richard lord még mindig nem tudott tisztába jönni a felől, hogy
ébren van-e, vagy álmodik?</p>
<p>– Higyje el ön, hogy ennél kedvezőbb állomást alig fog ön
magának szerezhetni; Amerikában dolgozni kell, a ki élni akar, s ön
semmi munkához nem ért. Mihez akarna ön fogni törött lábával s
elkényesült idegeivel? Ön nem lehet itt más, mint inas. Nálam, vagy
más valakinél.</p>
<p>Most már kitört a mylord.</p>
<p>– Meg van ön tébolyodva?</p>
<p>– Nem vagyok megtébolyodva, sire; – értem én önt. Ön még nem
birta elfelejteni, hogy ön valaha Tinple lord volt. A férfiak
ilyesmiben nagyon érzékenykedők. Pedig az utoljára is mindegy, akár
azt mondják önnek, hogy «lord Tinple», akár azt, hogy «miszter
Jemmy.»</p>
<p>Richard kezdett most megdöbbenni. Valami emlékezet, mint a
villanyütés, rendült végig idegein.</p>
<p>– De hátha ön ezt elmondhatná is, mit nyerhetne vele?
Visszamenne Angliába? Legfeljebb is azt érné el <span class=
"pagenum"><a name="Page_188" id="Page_188">-188-</a></span> vele,
hogy ott kinevetnék, s mint szökött adóst becsuknák.</p>
<p>Richard lord hirtelen kebléhez kapott. Megnyugodott. Tárczája
ott volt.</p>
<p>– Kisasszony, szólt vállat vonva. Ön szép eszét a tengeren túl
feledte. Nagyon jól tudhatja, hogy nekem elég vagyonom van. Ön maga
adta kezembe váltóimat, s azok most is itt vannak.</p>
<p>– Az igaz, szólt Athalie meg nem zavarultan; hanem én nekem egy
scrupulusom van a dologban. Nem vagyok egészen bizonyos a felől,
hogy ezek a váltók nem abból a gyárból kerültek-e, a melyből a
black-hilli eskető-könyv?</p>
<p>– Mit mond ön?</p>
<p>– Azt, hogy a Robin zsiványballadái épen olyan jók voltak az
oltárnál, mint az ön váltói a törvényszék előtt.</p>
<p>– Mit tett ön pénzemmel? kérdé Richard dühtől tajtékozó
ajakkal.</p>
<p>– Önnek pénzét, szólt Athalie magas megvetéssel, átadtam a
«szerencsétlen nők» lazaretumának; azok a váltók pedig, a miket ön
magánál tartogat, csak arra valók, hogy a hol ön azokat előmutatja,
ott elítéljék önt váltóhamisításért.</p>
<p>A férfi dühvel rohant Athaliera.</p>
<p>A hölgy kinyujtá kezét, s a férfi e kinyujtott kéz mutató újja
hegyénél megállt, mintha oda volna bűvölve.</p>
<p>És sírva fakadt.</p>
<p>Arczát kezébe temetve, fuldoklá:</p>
<p>– Mit tett ön én velem?</p>
<p>– Azt, a mit ön én velem! Ön engem szolgálójává tett; – én önt
inasommá teszem!</p>
<p>És e szónál megragadta a férfi kezét, oly erővel, mintha
vaskapocs szorítaná össze.</p>
<p>Richard sápadtan hátrált vissza e pokoli szép tünemény elől. A
hölgy arcza égett, szemei villogtak, szétnyilt ajkai összeszorított
fényes fogsorát engedék láttatni, hajfürtei, mint fekete kigyók
vonaglották körül villanyos dühvel <span class="pagenum"><a name=
"Page_189" id="Page_189">-189-</a></span> bosszúálló arczát. Olyan
volt, mint egy dæmon, ki a határidőre eljött a kárhozatra
eligérkezettért.</p>
<p>– Borzasztó nő! lihegé Richard, egy szék támlájába fogózva.
Rettentő gondolatom támad! Ön volt az, ki kétszer felgyújtá
vagyonom!</p>
<p>A hölgy magasan fölemelé fejét, büszkén lenézett rá; lehetett
volna e tekintet mosolygás is, és azt felelte:</p>
<p>– Én!</p>
<h2>LUCRÉTIA.</h2>
<p>Nem Collatin megszentelt emlékű Lucrétiájáról regélek, miután
megigértük egymásnak, hogy adatokat nem fogunk előkeresni a magas
történetből, miket már minden ember ismer.</p>
<p>Ezért viszont az ellenvélemény is elengedi nekem azt a másik
Lucrétiát, ki amannak ellentéte, a Borgiák családjából.</p>
<p>Ez is egy példányképe volt az előbbi Lucrétiának s e nevet még
fényesebbé tette.</p>
<p>Belemélyedve abba a rendszerbe hozhatlan tömkelegbe, melyet a
középkori apró olasz fejedelemségek háborúi nyújtanak a kétségbeeső
történetiró elé: találunk benne egy gyöngyöt: Mazan Lucrétia
történetét.</p>
<p>Mi baja volt V. Károlynak VII. Kelemen pápával, miért és hogyan
foglalta el Bourbon connetable Rómát, hogy raboltatott benne, hogy
békültek aztán ki a verekedő felek egy harmadik rovására? az minket
most mind nagyon kevéssé fog érdekelni.</p>
<p>Hogy ez a harmadik Florencz volt, melyben az orangei herczegnek
a Mediciek trónját újra fel kelle állítani a köztársasági
takaréktűzhely helyébe, az is mellékes körülmény ránk nézve.</p>
<p>Fődolog az, hogy a florencziak, azon hírre, hogy ellenség
közelít, szekerekre rakták gyermekeiket, asszonyaikat, <span class=
"pagenum"><a name="Page_190" id="Page_190">-190-</a></span> s
átküldték az Arnón, hogy mikor verekedni kell, ne legyen más a
városban, mint a ki verekedni akar.</p>
<p>Mazan Richard, Lucrétia férje, ezredes volt a köztársaságiak
szolgálatában; neje hirhedt szépség és erényére büszke.</p>
<p>Mazan nem akart azzal a gondolattal szívében hadsereget
vezényleni, hogy szép nejét van-e a ki védelmezze otthon? Inkább
elküldé őt rokonaihoz a biztos Mantuába.</p>
<p>Azonban az orangei herczegnek egyik portyázó csapatja, mely napi
járó földdel megelőzte a derék sereget, az Appeninek szakadékaiban
észrevétlenül előre nyomúlva egyszerre a menekülők előtt
termett.</p>
<p>Nők voltak, nem védték magukat. A portyázó csapat kapitánya,
Orcenis lovag, drága foglyaival iparkodott az orangei herczeghez
visszajutni, mielőtt azokat a florencziak ismét
kiszabadíthatnák.</p>
<p>Orcenis lovag nem jött zavarba azon, hogy mit csináljon ennyi
nőfogolylyal? Váltságdíjt fognak a férjek és apák fizetni, a
hölgyek addig várakoznak a lovag sátorában, s mikor hazatérnek, nem
fognak semmit kibeszélni abból, a mik az alatt történtek.</p>
<p>A lovagnak ez volt az általános fogalma a nőkről.</p>
<p>Mindazok közt, a kik szépségükre büszkék, legszebb volt Mazan
Lucrétia. Orcenis lovag, ki őt reggel foglyul ejté, délben már
foglya volt szép rabjának s lábainál hevert.</p>
<p>Hanem az oroszlán azért, hogy gazdája lábát fejére hagyta tenni,
még is csak oroszlán. Lucrétia tudhatá, hogy a férfi, ki előtte
térdel, ha nem hull ölébe a virág, azt le is tudja majd tépni.</p>
<p>A nők mind egyformák, ez volt Orcenis lovag jelszava;
Frankhonban úgy, mint Arragoniában, az Appenineknél, mint a
Kárpátok alatt. A győzhetlen nőkről való hír csak mese.</p>
<p>Lucrétia mosolyogva hallgatá a lovag hízelgő szavait, s ha kezét
megszorította, ő visszaszorítá. <span class="pagenum"><a name=
"Page_191" id="Page_191">-191-</a></span></p>
<p>A nők mindenütt egyformák!</p>
<p>Estefelé egy kis kerek tó partján telepedtek le a lovagok
foglyaikkal; ott felüték sátoraikat.</p>
<p>A tó az Arno folyam egyik szakadékából képződött, melytől
zsilippel volt elzárva, s ilyformán a tó és a folyam között egy kis
félsziget képződött, melyet a lovag éji nyughelyül választott.</p>
<p>Kalandjának kedvezőbb tanyát nem is kivánhatott volna, szép
foglyai igen biztosan elzárva lehettek e félszigeten, míg csapatja
a sziget szorosa előtt ütött tanyát, a nélkül hogy a szép hölgyeket
alkalmatlan őrködéssel háborította volna valaki.</p>
<p>A kik egyébiránt nem is érezték magukat nagyon
szerencsétleneknek a regény új fordulatánál; szőnyegeikből sátrakat
rögtönöztek, tüzet raktak, sütni, főzni kezdtek, csintalan kaczaj
hangzott beszéd közben s egy-egy könnyű vérű úrhölgy mandolinját is
elővette, s vidám énekhanggal verte el aggodalmait.</p>
<p>Hiszen a franczia lovagok igen kedves ellenségek, szép hölgyek
mit félnének tőlük?</p>
<p>Lucrétia adta a legjobb példát; ha a hűvös esti szellő
meglebbenté néha sátora szőnyegét, ott lehetett látni a kapitányt,
lábainál ülve: a szép hölgy hallgatta szavait és nevetett
rajtuk.</p>
<p>A min a szép hölgy nevetett, az szerelemvallomás volt.</p>
<p>Miről beszélhetett volna a lovag egyébről? Csak nem diadalairól?
Nyomorult vitéz az, ki hölgyek előtt férfiakon nyert győzelmeiről,
s férfiak előtt hölgyeken vett diadalairól beszél.</p>
<p>Azonban a szerelem csillaga is feljött már az égre, a szép piros
alkony-égen ragyogott a gyémánt Lucifer.</p>
<p>– Nézze lovag, mennyi csillag néz reánk, mondá a hölgy
elpirulva; ideje, hogy elhagyja e sátort.</p>
<p>Értette azokat a csillagokat, a mik mindenünnen rájuk voltak
szegezve, utitársnéi szemeit. Sötét van, mit mondanak <span class=
"pagenum"><a name="Page_192" id="Page_192">-192-</a></span> a
csillagok, ha férfit és nőt látnak ily közel egymáshoz?</p>
<p>A lovag szót fogadott, fölkelt és meghajtá magát.</p>
<p>– De ha még több csillag fog lenézni?</p>
<p>A hölgy elérté és mosolygott.</p>
<p>Azok nem szólnak senkinek.</p>
<p>A lovag elérté, megcsókolta úrnője ujjai hegyét és
eltávozott.</p>
<p>Az éj meleg volt, olaszországi nyári éj. Egész napi menekülés,
futás, hajszolás után a por égette az ember tagjait. Az Arno tava
ott susogott álmában a tamarind bokrok alatt a hölgyek sátorainál;
az árulkodó hold sem jött még fel; Lucrétia azt mondá kis
leánycselédjének, hogy meg akar förödni, menjen le vele a
tópartig.</p>
<p>Hiszen nem látja senki most. S talán ha látná? Talán ha
bánná?</p>
<p>A hölgyek nem haragusznak azért.</p>
<p>Azt hitte a lovag is, s midőn sötét lett, visszalopózott
foglyához, kit kétszeresen rabjának hitt már, s hogy amazokat a
csillagokat kikerülje, a kik szólnak és megszólnak, a tópart
mentében lopózott előre, a tamarind és gránátalma bokrok
rejtekében, hogy észrevétlenül juthasson Lucrétia sátoráig.</p>
<p>Ott meglopta azt a látványt, melyre a hajdankor istenei is oly
kiváncsiak voltak. Meglátta imádott hölgyét, midőn a tó vizébe lép.
Csak egy csalán-szövet ing volt rajta; többi öltönyeit oda adta a
kisérő leánykának.</p>
<p>A kis leányhoz hajolt, valamit sugott neki, mire az csendesen
elkezdett zokogni; ujjával inte, a kis leány elhallgatott.</p>
<p>Azután a vízbe lépett; keblén összeszorítá a vékony patyolatot s
hosszan felnézett az égre.</p>
<p>Szebb szobrot művész nem álmodott soha.</p>
<p>Lassan alább merűlt gyönyörű termete. A lovag irígykedett a
vízre!</p>
<p>Már keblét is eltakarta a hullám, már sima vállait csókolta
<span class="pagenum"><a name="Page_193" id=
"Page_193">-193-</a></span> körül. Ekkor egyszerre kiemelkedett
újra a fürdő hölgy. A leskelődő azt hitte megőrül! Lucrétia kiránta
egy aranytűt hajából s az egész arany fonadék, mint tündéri
vízomlás borult tagjain körül. Így újra visszaereszkedék a
vízbe.</p>
<p>A víz szinét a fehér vízi nimféa széles levelei, kövér rózsái
lepték el. Ennyi virág között, mint legszebb virág uszkált a
legszebb női fő.</p>
<p>Egyszer ez a fő is eltünt, s csak a himbálózó vízi rózsák
maradtak a hullám színén.</p>
<p>A lovag várta, hogy hol fog ismét a szép fő felbukkanni? várt
tíz perczig, várt húszig, várt százig; – a víz színén csak a vízi
rózsák himbálóztak.</p>
<p>«Menekülni akarna tán előlem?» e gondolatja támadt. Az nem
lehet, a tó zsilippel van lezárva, innen az Arnoba jutni nem lehet;
a túlparton pedig lovas őrök czirkálnak.</p>
<p>Mikor száz percz elmúlt, Lucrétia kis szolgálója letérdelt a
tóparton és elkezde imádkozni.</p>
<p>«Ave Maria».</p>
<p>A lovag odarohant hozzá, rárivallva: – miért imádkozol?</p>
<p>A gyermek nem hagyta magát megzavarni. Elmondá az üdvözletet.
Azután elmondá még a mit tudott, a pater nostert és a credot; a
lovagnak várnia kellett az utolsó amenig, a míg kérdésére választ
kapott.</p>
<p>– Miért imádkozol itt?</p>
<p>– Úrnőmért, a ki meghalt; felelt a gyermek s azután úrnője
ruháira borult s elkezde hangosan zokogni; most már szabad
volt.</p>
<p>A lovag hirtelen a vízbe veté magát; gyors úszó volt, gyakorlott
buvár; leszállt a tó fenekére elmenekült kedveséért, s sok percz
múlva feljött újra – egyedül; nem találta meg.</p>
<p>A víz színén csak a vízi rózsák ingatták felé fejeiket.</p>
<p>Másodszor is alábukott; víz alatt járt, tó fenekén, idegen
<span class="pagenum"><a name="Page_194" id=
"Page_194">-194-</a></span> állatok, növények között; egy sem
mondott neki hírt eltünt kedvese felől.</p>
<p>Mikor aztán harmadszor is lebukott, hogy Lucrétiát felkeresse,
akkor megtalálta a szép hölgyet a tó fenekén, lábaival mély hinár
szövevényébe keverőzve, s hogy annál biztosabb legyen halála, szép
arany hajának egy tekercse oda volt kötve hurokra egy csomó nád
gyökeréhez.</p>
<p>A lovag csak holtan nevezheté őt magáénak.</p>
<p>Másnap szabadon bocsátá a többi hölgyeket mind, kik annyire nem
értik a szerelemben a tréfát.</p>
<p>Ez történt 1528-ban, az örömre született Mediciek szerelemtudó
korszakában.</p>
<h2>FREDEGONDA.</h2>
<p>Sokan tulzásnak hiszik, a mit a nagy britt költő lady Macbethről
irt; ime az évkönyvek egy nőjellemet örökítének meg, a ki több volt
annál.</p>
<p>Szép, magas, szőke hölgynek irják le Fredegondát, ki egy paraszt
kunyhóban született, királynői termettel és királynői
büszkeséggel.</p>
<p>Már maga a természet is aranyat termeszte fején, gazdag
aranyvörös hajfürteiben, mikkel, mikor fürödni ment, egész
márványtermetét körül betakarhatta.</p>
<p>Nagyon fiatal korában mint cseléd jutott be Chilperic király
udvarába.</p>
<p>Francziaország akkor három testvér közt volt felosztva: I.
Chilperic volt Páris és Soissons fejedelme.</p>
<p>A fejedelem nejét Andovere-nek hítták; jó, szelid, hű nő volt;
gyöngéd és halovány, jótékony és házias. Egy nő a trónon, ki azért
ül olyan magasan, hogy nők, anyák példányképül vehessék.</p>
<p>Öt gyermeke volt a királynak Andoveretől. Ez a szó megmondja,
mennyire boldog lehetett.</p>
<p>Ekkor a lakomán a felszolgáló nők között meglátta a <span class=
"pagenum"><a name="Page_195" id="Page_195">-195-</a></span> király
Fredegondát. És ennek a látásnak szomorujáték lett a
következése.</p>
<p>E pillantás óta a szép parasztleány a királyné udvarhölgyei közé
vétetett föl; a királyné kedélye oly szűz volt, hogy még csak
magában sem kérdezte azt, hogy «miért?»</p>
<p>Még ő halmozta el Fredegondát legjobban kegyével, vele közlötte
örömeit. Bánatot nem ismert még; hiszen azt hitte, hogy férje
szereti.</p>
<p>A király pedig már akkor őrült volt Fredegonda piros ajkai
miatt.</p>
<p>Andovere királyné veszte már el volt határozva; csak mód és
alkalom hiányzott hozzá. Válóperre semmi okot nem lehete
kigondolni: a királyné hű volt, a királyné türelmes volt, a
királyné anya volt. Valami ravaszságnak kelle segítségül jönni.</p>
<p>Andovere ekkor szülte hetedik gyermekét, az leány volt. Mindig
óhajtotta titokban, hogy bár egy leánya lenne. A fiak nem anyjuké,
ha megnőnek; azokat elviszi a hír, a dicsvágy, de a leány anyjáé
marad és tovább szeret.</p>
<p>Most, hogy óhajtása teljesült, azon tanakodott udvarhölgyeivel,
kik legyenek gyermekének keresztszülői?</p>
<p>Fredegondának volt egy ötlete.</p>
<p>– Ha oly kedves a legújabban szülött: hol lehetne annak jobb
keresztanyja, mint maga a királyné és jobb keresztapja, mint maga a
király?</p>
<p>Andovere oly kedvesnek találta az ötletet, oly hamar
beleegyezett: ő és a férj legyenek gyermeküknek lelki atyja és
anyja is.</p>
<p>Úgy is lett. A leányt, ki Bazine nevet kapott, a király és a
királyné tartották a keresztvízre.</p>
<p>Aztán meg is indította mindjárt a király a válópert hat
gyermekének anyja ellen.</p>
<p>Az volt a válóper alapos indoka, hogy a keresztkomaság által
lelki rokonságba jött a király a királynéval s igy a közöttük
létező házasság lelki vérfertőzésnek volt tekinthető, <span class=
"pagenum"><a name="Page_196" id="Page_196">-196-</a></span> mely
szörnyű bűnnek vezekléseül Andovere a poitiersi kolostorba záratott
el.</p>
<p>De még ezzel Fredegonda nem jutott czélhoz. Chilperic testvérei,
a másik két király, számadásra vonták testvérüket, miért taszította
el Andoveret, s Chilperic azzal menekült meg előlök, hogy nőül
kérte Galszuintát, egyik királyi testvére nejének hugát.</p>
<p>Az nem volt olyan közel rokonság rá nézve, mint a
keresztkomaság.</p>
<p>Galszuinta nem hasonlított eltaszított nejéhez semmiben; büszke,
heves, indulatos véralkatu volt; féltő és gyanakodó, a ki osztozni
nem szeretett senkivel.</p>
<p>Az új királyné hamar észrevette a szerelmes pillantásokat, miket
Fredegonda és a király váltottak egymással, s az elégtétel-vevésben
sem volt késedelmező. Egyszer, mikor a kegyencznő nagyon is
merészen vitte az udvar előtt közlátmányra a szégyenletes
kitüntetés játékát, Galszuinta sem volt tartózkodóbb, s saját
királynői kezeivel felpofozta férje kegyenczét, ott a király és
udvaronczai előtt.</p>
<p>E bántalom nem lett megbocsátva neki.</p>
<p>Fredegonda egészen birta már akkor a király szivét, a mi neki
fájt, az fájt Chilpericnek kétszeresen.</p>
<p>A király azonban úgy tett, mint a ki megtért. Még azon este,
hogy ez történt, megjelent neje hálószobájában s elkezde neki
hizelgő szavakat mondani. Magasztalá fekete szemeit, fehér vállát
és különösen hollófekete hajtekercseit, miket arany diadém
szorított össze.</p>
<p>– Királyném, szép kedvesem, milyen szépek lehetnek e sötét
hajtekercsek hosszan lebocsátva.</p>
<p>A királyné el volt bűvölve férje gyöngédsége által; azt hivé,
diadalmaskodott a pór eredetű vágytársnő fölött, s hogy diadala
tökéletes legyen, lebontá hajtekercseit, engedte azokat térdig
leomlani; hadd lássa a király, ki a rabnő kecseibe szerelmes, hogy
a királyné még ebben is gazdagabb, mint az. <span class=
"pagenum"><a name="Page_197" id="Page_197">-197-</a></span></p>
<p>És, a mint hosszú két hajfonadéka leomlott, a király kezébe
vette azokat:</p>
<p>– Milyen sima, mint a selyem, milyen fekete mint az éjszaka.</p>
<p>S azzal hirtelen nyaka körül csavarta a királynénak azt a sima
selyem hajtekercset, s megfojtotta őt tulajdon szép hajával.</p>
<p>Ekkor aztán nem tétovázott tovább, nőül vette Fredegondát; a
parasztleányból királynét csinált.</p>
<p>Brunehaut, a megölt királyné testvére, boszúra hivta fel férjét
Sigebertet, a harcz kitört a két testvér között; Chilperic csatát
csatára vesztett utoljára; győztes ellensége beszorítá Tournaybe s
a várost ostrom alá vette.</p>
<p>Egy ára volt csak a váltságnak: a nőt, kinek tanácsára a
gyilkosságot elkövette, kiadni a megölt testvérnek. És Brunehaut
nem volt kevésbbé irgalom-ismeretlen, mint maga Fredegonda.</p>
<p>Menekülés nem volt már semerre; mindenütt győztes ellenség
őrizte a város kapuit; de Fredegonda mégis tudott egyet: az üldöző
király holttestén keresztül.</p>
<p>Férjétől hallotta egyszer titokban, hogy testvére Sigebert azon
betegségben szenved, melyet ördöngösségnek neveztek azon időben;
minden holdtöltekor rájön az, három éjjel egymásután, a mikor arcza
eltorzul, szemeit elforgatja, ajkai tajtékot túrnak. Ezt a titkot
testvérein kívül nem tudta senki. Sigebert, mikor rossz napjai
közeledtét érzé, bezárkózott, nem bocsátott magához senkit,
titokban szenvedett.</p>
<p>Egyszer két fogoly kémet hozatott maga elé Fredegonda, s így
szólt hozzájuk:</p>
<p>– Könnyű volt győznötök, mikor királyotok az ördög szövetségese.
Én visszabocsátalak benneteket élve, hogy nézzétek meg őt holdtölte
három napján éjszaka, mikor sátrában fekszik; akkor látni fogjátok,
hogy az ördög mint kényszeríti őt. Mire kényszeríti őt? Mind
azoknak a lelkeit eladni, a kik mellette a csatában elesnek.
Sigebert <span class="pagenum"><a name="Page_198" id=
"Page_198">-198-</a></span> titeket a pokolra juttat mind. Ha nem
mondtam igazat, akkor az én veszteségem lesz, hogy titeket szabadon
eresztettelek; de ha igazat mondtam, lássátok, hogy megmentsétek
lelkeiteket. Én fogadást teszek, hogy azon a helyen, a hol az
ördöngőst meg fogják ölni, kolostort és templomot építtetek,
azoknak lelkéért, a kik vele a kárhozatra mentek eddigi
csatáiban.</p>
<p>Az akkori idők babonás hajlamai érthetővé teszik, hogy
Sigebertet diadalmas serege közepett a legelső holdtöltén orozva
meg lehetett ölni. És ez is Fredegonda munkája volt.</p>
<p>A vezértelen sereg vert hadként futott haza, a megölt király
neje, Brunehaut és öt éves fia, Childebert, Fredegonda kezébe
estek.</p>
<p>A halál kezébe estek akkor.</p>
<p>Ha nem volna egy nemtő, mely még a halálnál is diadalmasabb: a
szerelem, ki szabadításukra jött.</p>
<p>Brunehaut szép volt, még szebb, mint meggyilkolt testvére;
Chilperic legnagyobb fia, Merovée, már férfi volt; a fogolynő
szépsége, szerencsétlensége meghatotta szivét; az anyján Andoveren
elkövetett gyalázat tanácsot adott, mit tegyen: egy éjjel a szép
özvegygyel és annak kis fiával a város bástyáin át megszökött. A ki
Brunehaut-t szerette, annak gyűlölnie is kellett Fredegondát.</p>
<p>Csakhogy Fredegonda gyűlölete messzire hatott.</p>
<p>A roueni püspök, Pretextas, összeesketé a menekülőket; hanem
Chilperic kiátkozá fiát, megtagadta beleegyezését e házasságtól; az
ifju templomból templomba menekült az atyai harag üldözése elől,
míg az orgyilok utolérte, melyet Fredegonda külde utána.</p>
<p>Követték többi testvérei: négynek rejtélyes halála volt már. Azt
hiszik, hogy megmérgezték őket. Fredegonda saját gyermekeit
óhajtotta a trónra juttatni.</p>
<p>Ekkor a fátumnak egy rövid villámsugára csapott közbe.</p>
<p>Egy délután Fredegonda három kis fia: Clodobert, Samson és
Dagobert együtt játszottak a kertben, a legkisebb <span class=
"pagenum"><a name="Page_199" id="Page_199">-199-</a></span> azon
éjjel torokgyíkba esett, reggelre meghalt, utána való nap a másik
és utána a harmadik. Három nap alatt üres volt az az egész világ,
melyet koronás gyermekeivel népesített meg jövendőt látó lelke.</p>
<p>Ennek az asszonynak a fájdalmát nem oltotta el köny, ennek vér
kellett.</p>
<p>Fizetett bérenczek egy mesét mondtak el a királynak, melynek
vége halál volt.</p>
<p>Csak egy fia volt még Andoveretől: Clovis, alig tizenhét éves.
Ártatlan gyermek még.</p>
<p>Ennek volt egy fiatal kertészleány játszótársa, az is tizennégy
éves gyermek, a neve Viomara.</p>
<p>Mit tudtak ezek még, hogy mi a szerelem? Csak annyit tudtak,
hogy egymást látniok jól esik, hogy arra a helyre leülhetni, a
honnan a másik fölkelt, boldogság, s hogy azontul, ha egymás
hangját hallhatták, nincs semmi kivánni való a földön.</p>
<p>Tehát a bérelt rágalmazók arra esküdtek a király előtt, hogy fia
Clovis rábeszélte Viomarát, hogy mostoha anyja gyermekeit mérges
illatú virágokkal rontsa meg. Ez a leány ölte el őket Clovis iránti
bűnös szerelemből.</p>
<p>A király Fredegondára bizta a leányt, ő maga vetteté tömlöczre
fiát.</p>
<p>A gyönge leánygyermek kínzott tagjai, mint a bimbójából kitépett
alvó rózsa hullottak el a kegyetlen nő parancsára; de azért a
gyönge leány egy hazug szót nem vallott szeretett játszótársára;
még mikor utoljára kivitték is a máglyára, s meggyujtották körüle a
rőzsekötegeket, az Istent hítta fel tanunak, hogy Clovis
ártatlan.</p>
<p>Azon éjjel Clovist a noisy-i várkastélyból a vizbe hajítva,
megfojták; a királynak azt mondák, hogy a kertészleány utáni
keservében maga ölte el magát; épen úgy, mint a hogy elhitették
vele, hogy első fia Merovée maga verte szivébe a kést, nem birva
apja átkát tovább viselni lelkén.</p>
<p>S hogy senki ne maradjon élve a nagy királyi családból:
<span class="pagenum"><a name="Page_200" id=
"Page_200">-200-</a></span> az elvált királynő Andovere és leánya
Bazine, egy napon haltak meg a kolostorban, nagyon hirtelen.</p>
<p>A király már ekkor öreg ember volt és Fredegonda még mindig
fiatal.</p>
<p>A király már csak vadászatban találta szórakozását, Fredegonda
talált mulatságot még másban is.</p>
<p>És a királynak volt bátorsága nyugodtan aludni oly nő karjai
közt, a ki minden gyermekét megölte. És volt hite egy nőben, a ki
mindenkit megcsalt. És tudott szerelmet keresni ott, a hol oly
mérhetlen volt a gyűlölet.</p>
<p>A király öreg ember volt már és vadászni járt; egy reggel, midőn
az elindulásra már trombitáltak az udvaron, a király lova, mikor
eléje vezették, megbotlott és kitörte a lábát. Chilperic ezt rossz
előjelnek vette, s e napról elhalasztá a vadászatot.</p>
<p>Azzal visszatért palotájába, s a más mulatságra szánt reggeli
időt azzal vélte jobban eltölthetni, ha felkeresi Fredegonda
hálószobáját.</p>
<p>Még homályos volt a szürkület ideje, a nehéz selyem függönyök
lebocsátva, Fredegonda bársony nyugágyán aludt, háttal a belépő
felé fordulva.</p>
<p>Hófehér karjai és válla ki voltak takarva, arany hajfürtei
elömölve pihegő keblén.</p>
<p>A király a kezében levő lovagostor gombjával gyöngéden érinté
Fredegonda vállát.</p>
<p>A királyné felébredt, s szerelmes mámorral suttogá:</p>
<p>– Már ilyen korán jösz, Landry? Hát elment már a király
vadászni? Oh Landry, kedves Landry, illik ez? Így megháborítani
álmomat.</p>
<p>Ezzel szemközt fordult Fredegonda. A királyt látta maga
előtt.</p>
<p>Egyik sem szólt egy szót is a másiknak; a király sietve távozott
el Fredegonda hálószobájából.</p>
<p>Rögtön összetrombitáltatta a vadászcsoportot, paripát hozatott
elé s ment vadászni.</p>
<p>A míg a vadkant, a bölényt üldözé, végig gondolta magában,
<span class="pagenum"><a name="Page_201" id=
"Page_201">-201-</a></span> hogy emelte ő ezt a nőt, szurtos
parasztleányból, a trón magasságáig fel? hogy űzte el érte
igaztalanul első szerető nejét? hogy ölte meg érte a másodikat?
hogy áldozta fel neki testvérét és hat gyermekét? s hogy kaczagott
e nő buja szeretőinek ölelése között a király fölött, kinek
koronáját a cselédek gúnyolják, a kik vele osztoznak, a kiknek
elsőbbségük van fölötte! – És azután végig gondolta azt, mi volna
ennyi bűnnek megfelelő büntetése? hogyan lehetne megtorolni ezt,
hogy élők és halottak megnyugodnának rajta?</p>
<p>Valamit gondolt ki, a mi visszatéríté a vadkanok, hiúzok
üldözéséből, de ezt a gondolatát nem mondhatta el senkinek; mikor
kastélya parkján lovagolt, egy orozva ellőtt nyíl keresztül
fúródott torkán s befejezte földi napjait.</p>
<p>Fredegonda tudta azt jól, hogy ily titok felfedezése után az a
boldogabb, a ki a másikat hamarább megöli.</p>
<p>A király halála után fia született Fredegondának, kit Clotairnek
kereszteltek.</p>
<p>Fredegonda háromszáz tanut esküdtetett meg rá, hogy az elkésett
fiu még Chilperic ivadéka.</p>
<p>Hogy ily esküre szükség volt, jellemzi a nőt, s hogy ily esküdt
elfogadtak, jellemzi a századot.</p>
<p>Az ifju királyfi mellé Landryt nevezte ki a királynő
kormányzóul. Azt a kedves Landryt, ki majordomus volt Chilperic
idejében.</p>
<p>Sigebert fia Childebert, az ausztrásiai király, a ki tagadta
Clotaire törvényes születését, haddal támadta meg Fredegondát.</p>
<p>Fredegonda maga állt hadseregei élére, Childebertet leverte, s
fiát egész Frankhon királyává tette.</p>
<hr class="tb" />
<p>Kár érte, hogy asszony volt; ha férfi lett volna, nagynak
neveznék. <span class="pagenum"><a name="Page_202" id=
"Page_202">-202-</a></span></p>
<h2>A KALIFA PAPUCSA.</h2>
<p>Egyszer Abderam kalifának, ki Szaffi uralkodója volt, az a
különös ötlete támadt, hogy kedvencz leányának, a szép Zehirának
egyik nap hideg a keze, másik nap meleg, midőn estenden atyjának
kezet csókol.</p>
<p>Feljegyzé magának a melegkezű napokat és a hidegkezű napokat;
azután más körülményekkel összeveté s azokból valami felfedezésre
jutott; hanem azt nem mondta senkinek.</p>
<p>A kalifa öreg ember volt már, hanem azért három dolgot szeretett
még: a mákonyt, az ezeregyéjszakai meséket és a leányát.</p>
<p>A szép Zehira Abdallának, a cordovai mór fejedelemnek volt
eljegyezve s erre Abderam nagyon büszke volt.</p>
<p>Estenden, midőn a kalifa a mákony édes álmait szivogatta fel
tekervényes nargyle szárából, felváltva egy-egy nemes ifju apród
mesélt neki Sheherezáde tündérregéiből, mind addig, míg a kalifa
elaludt, s azután mellette maradt reggelig és őrizte az alvót, ki a
mákony-álomból csak reggel szokott felébredni; ekkor elmondá az
apródnak, hogy mit álmodott? az apród azt tartozott felirni egy
nagy könyvbe.</p>
<p>Az a nagy könyv tele volt azzal, a mit Abderam kalifa éjről-éjre
álmodni szokott.</p>
<p>Abderam rájött arra, hogy valahányszor az ifju Aliben kerül a
virrasztás sorába, olyankor forró Zehirának esti kézszorítása.</p>
<p>Egy este egy pár aranynyal hímzett papucsot ajándékozott a
kalifa Alibennek. A papucs sarkára aranyfejű szegekkel volt kiverve
szép arab betűkben e mondás: «Kerüld a nőket».</p>
<p>A kalifa hálószobájából egy hosszú folyosó vezetett azon zárt
termekig, mikben a rabnők és rajtuk túl Zehira herczegasszony
laktak. <span class="pagenum"><a name="Page_203" id=
"Page_203">-203-</a></span></p>
<p>A folyosót és a hálótermeket magas lábakon álló mécsek
világították meg, miknek gyapot-kanóczába ambra volt keverve, hogy
az olajfüstöt kellemes illatával enyhítse és lángja kékes legyen,
ne háborgassa a lehúnyt szemeket.</p>
<p>Mikor a kalifa a második ezeregyéjszakai mesénél elaludt, Aliben
végig lopózott e hosszú folyosón, keresztül az alvó odaliszkok
szobáján Zehira hálótereméig; és nem vette észre, hogy a folyosó és
a terem fehér tafotával van bevonva, s a kalifa hálószobájának
küszöbére finom miniompor van elhintve.</p>
<p>A szeretők szemei mindig rosszul látnak. A csillagokat nézik, a
kik pedig ő rájuk nem leskelődnek s az emberi szemek csillagaitól
nem tartanak.</p>
<p>– Kedves Aliben, ha atyám megtudná, hogy a te fejed most így az
én ölemben nyugszik, mi lenne ebből a te szép fejedből?</p>
<p>– Fej, – nálam nélkül.</p>
<p>– Nem félsz-e fejedért?</p>
<p>– Akkor is a tied fog az lenni.</p>
<p>– Aliben, tudod-e, hogy mi a halál árnyékában csókolozunk?</p>
<p>– Akkor meglopjuk a paradicsomot. Az is a haláltól betakart
csók.</p>
<p>– De minket nem véd a halál, hanem fenyeget. Lásd, én sokszor
gondoltam arra, hogy ha atyám megtudná szerelmünk titkát, téged
megöletne. Titokban öletne meg, mert azt nem volna szabad megtudni
senkinek, hogy Abdallah szultán jegyesének szeretője volt, a kit
kivégeztek. Ezt még a néma hóhéroknak sem volna szabad tudni.
Tégedet saját kezével fog csak megölni atyám; és azt én meg fogom
tudni, mert akkor engemet saját kezével fog bezárni az ezüst ajtaju
palotába, hogy neked hírt ne adhassak. De én mégis tudósítani
foglak téged arról, ha veszélyben forogsz, ha nem szólhatok is
veled. Nézd ezt a kis üvegcsét itt az övemben, ebben egy illatszer
van, a mit nálunk még nem használt senki. A fürészorrú hal
<span class="pagenum"><a name="Page_204" id=
"Page_204">-204-</a></span> beleiben találják ezt apró gyanta
alakban, nagy ritkán, minden tizediknél. Szagold meg. Sajátszerű
illat; a ki egyszer érzi, el nem felejti többé. Egy csepp belőle
kézre, vagy ruhára egész napra áthat. Tehát erre figyelj. Ha atyám
felfedezi titkunkat, engemet elhurczol, elzár; én esdekelni fogok
előtte s míg kezeit csókolnám, egy cseppet ez illatszerből rájuk
dörzsölök. Ő azután tégedet fog hivatni és nyájasan beszélget
veled. De midőn kezet csókolsz neki és megérzed kezén ezt az
illatot: tudd meg, hogy halálangyalod kezét csókoltad akkor és
menekülj.</p>
<p>– Bohóság, szólt az ifju; a többit elmondták a csókok.</p>
<p>Reggel kora hajnalban felébredt a kalifa s vallásos mosódásaihoz
kezdett. Aliben már akkor ismét mellette volt s ő töltötte fejére a
kristályvizet, ő nyujtotta neki a törülköző kendőt és segített
turbánja tekercseit ismét sipkája körül fonni.</p>
<p>A kalifa ezután szokása szerint elküldé, hogy ő is végezze a
thüharet szerinti mosakodást és azután jőjjön vissza.</p>
<p>A mint Aliben eltávozott, Abderám félrevonta a szőnyeget, mely a
keskeny folyosót elzáró ajtót fedezte, s vizsgálva tekinte a selyem
szőnyegre a padozaton.</p>
<p>És ime ott voltak a fehér tafotán piros betűkkel az Aliben
papucssarkára kivert betűk, visszafelé fordítva: Kerüld az
asszonyt!</p>
<p>Egyik nyom, úgy mint a másik, tisztán kivehető betűkkel mondta
utána: Kerüld az asszonyt! és ő még sem kerülte az asszonyt.</p>
<p>Abderam felgöngyölíté az egész tafotát, melynek tulsó vége
leánya hálótermében ért czélt s belépett vele hozzá.</p>
<p>– Szeretett leányom; szólt ott szelid hangon Zehirához. Tegnap
reggel egy fehér selyem szövetet húzattam végig termeiden és
folyosódon. Tegnap délben miniomporral hintettem be ajtóm küszöbét,
mely hozzád vezet. Tegnap este legkedvesebb apródomnak, Alibennek,
egy pár papucsot ajándékoztam, melynek sarkára gyöngyfejü
<span class="pagenum"><a name="Page_205" id=
"Page_205">-205-</a></span> szögekkel volt kiverve e mondás: kerüld
az asszonyt. És ma reggel, nézd, tele van nyomtatva ez a tafota
vörös betűkkel, a mik mind azt mondják, hogy «kerüld az
asszonyt».</p>
<p>Zehira felsikoltott.</p>
<p>– Kedves leányom. Palotám előtt harmincz teve áll készen,
megrakva nászajándékkal; ötszáz jó lovas ül nyeregben, a ki azokat
kiséri. Holnapig a tengeren leendesz, ott vár vőlegényed Abdallah –
szivesen üdvözlöm őt. Erről a történetről nem fog beszélni senki,
senkinek semmit.</p>
<p>Zehira kétségbeesetten veté magát atyja lábaihoz.</p>
<p>– Atyám! bocsánat, irgalom.</p>
<p>Abderam mosolygott.</p>
<p>– Hát haragszom-e én? Nem küldöm-e veled áldásomat.
Bántottalak-e? Fenyegettelek-e?</p>
<p>– De Aliben?</p>
<p>– Alibent nem fogja az én parancsomra bántani senki.</p>
<p>– Fogadod ezt nekem?</p>
<p>– Allahra esküszöm.</p>
<p>Zehira jól tudta már, mit tesz ez esküvés? Abderam parancsára
nem fogja bántani Alibent senki; – csak Abderam maga, ki magának
parancsolni nem tud.</p>
<p>– Nyujtsd kezedet nekem e fogadásra.</p>
<p>– Kezemet adhatom rá.</p>
<p>És mialatt Zehira össze meg össze csókolta hálatelten Abderam
kezét, azalatt ujjai hegyével belédörzsölé azt az illatszert, mely
úgy áthat a többieken.</p>
<p>Abderam visszament szobájába.</p>
<p>Aliben ott várt reá már, szolgálatára készen.</p>
<p>– Jó szolgám, jőjj közelébb.</p>
<p>Aliben odalépett hozzá.</p>
<p>– Régi fogadásom, hogy azon a napon, melyen leányom vőlegényéhez
elindul, azt a kardomat, melylyel Tanger alatt harczoltam, azon
szolgámnak ajándékozom, ki az nap este mellettem virrasztott. Jőjj
és cseréld fel a magadéval. <span class="pagenum"><a name=
"Page_206" id="Page_206">-206-</a></span></p>
<p>Aliben tudott uralkodni magán. El sem sápadt, midőn azt hallá,
hogy Zehira ma indul Gibraltár felé, hol Abdallah vár reá.</p>
<p>Odament és megcsókolá Abderam kezét.</p>
<p>Akkor aztán végig futott egész testén a borzadás.</p>
<p>Megérezte rajta az áruló illatot, mely tudtul adá, hogy a halál
angyalának kezét csókolta most.</p>
<p>Abderam pedig jóságos szelidséggel veregeté meg Aliben ifjú
orczáját, mint a kit nagyon kényeztetnek.</p>
<p>– És most vedd fel a Koránt és hozd utánam: imádkozni megyünk
Amadin sirjához.</p>
<p>Alibennek megrendült minden idege.</p>
<p>Ő már tudta azt, hogy mit tesz «Amadin sírjánál imádkozni»,
Zehira egy félelmes éjjel reszkető suttogással elmesélte azt
neki:</p>
<p>Amadin nagybátyja volt Abderamnak s ő előtte uralkodó Szaffiban.
Abderam nagybátyját megölte orozva s úgy foglalta el trónját; a
megöltnek valahol síremléke volt a palotában, de azt senki sem
tudta: hol?</p>
<p>Mikor Abderámnak egy-egy ifjú apródjára gyanúja volt, hogy
rabnőinek valamelyikével édes pillantásokat váltott, azt különösen
ki szokta tüntetni. Volt olyan balga közöttük, a ki ezzel társainak
eldicsekedett. Legnagyobb tisztelet volt a kalifával együtt
imádkozhatni egy láthatlanul eltünt, prófétának hírlett szent
sírjánál, melyről senki sem tudta: hol van?</p>
<p>Hanem Amadin sirjától nem jött vissza egy is.</p>
<p>Aliben követte a kalifát, ki előtte ment, s kardját próbálta
kihúzni, melyet tőle kapott. Annak a kardnak pedig az a szokása
volt, hogy nem járt ki a hüvelyéből. Bele volt szegezve.</p>
<p>Az ifju látta, hogy ő fegyvertelenül maradt, a kalifa kardot
visz magával.</p>
<p>Az ifju gyönge alak volt még, a kalifa egy óriás. Fegyvertelenül
is szétzúzhatná emezt.</p>
<p>Kilencz tömör oszlop tartotta a hálóterem boltozatát;
<span class="pagenum"><a name="Page_207" id=
"Page_207">-207-</a></span> a legszélső jaspisból volt, a többi
mind különböző színű.</p>
<p>Abderam parancsolá Alibennek, hogy a jaspis oszlopot taszítsa
félre.</p>
<p>Az oszlop engedett, s arra az oszlop alatti széles márványtábla
rejtett rugókon felemelkedék. Alatta tíz márványlépcső
látszott.</p>
<p>A kalifa Aliben vállára tette kezét s végig haladt vele a
lépcsőkön.</p>
<p>Midőn leértek egy sötét boltozatba, melyet egyetlen örök lámpa
világított meg a naphta lángjával, parancsolá neki, hogy keresse
föl a halálra menendők szúráját.</p>
<p>Így szokta mindig azokkal, a kiket elemésztett: előbb
imádkoztatá őket.</p>
<p>A sötét rejtek közepén volt egy nagy vas pinczeajtó, mely egy
mély nyilást rejtett, e mély fülkében feküdt Amadin és még
mások.</p>
<p>Abderam felnyittatá Alibennel a vasajtót. Folyvást kedves
gyermekének nevezte őt és szülőiről kérdezősködött. Azután inte
neki, hogy menjen utána a sirboltba.</p>
<p>A koporsó Aliben számára is készen állt már. Abderam pallosa ki
volt fenve hozzá. Az ima végeztével, midőn áldozata lehajol az
alkoránra, hogy azt megcsókolja, akkor szokta annak egy ütéssel a
fejét lecsapni.</p>
<p>De abban a perczben, a mint a kalifa elől belépett az üregbe,
Aliben rácsapta a vasajtót, s keresztül tolta előtte a nehéz
reteszt. Azután fölsietett az üregből, s a félretolt
jaspis-oszlopot ismét helyére tolta.</p>
<p class="center">* * *</p>
<p>A szép Zehira menyegzőjéhez készült; rabnői gyöngyöket fűztek
hajába; kezében két kis üvegcsét tartogatott; az egyik szerelmi
bájital volt, melytől a vér sebesebben lobog, a másik halálital,
melytől a vér megáll. Amaz piros volt, emez zöld.</p>
<p>Künn a palota udvarán nagy zaj támadt; reszkető <span class=
"pagenum"><a name="Page_208" id="Page_208">-208-</a></span> eunuch
rohant be, arcza fekete, ajka fehér az ijedelemtől s rémülten
rebegé:</p>
<p>– A kalifát elragadták az angyalok az égbe; Alibent élteti a nép
új kalifa gyanánt.</p>
<p>Zehira felugrott, elhajítá a zöld üveget s kiüríté a
pirosat.</p>
<p>– Éljen az új kalifa!</p>
<h2>MIRANDA.</h2>
<p>Csak hat hónapja mult, hogy Diaz de Solis telepítvényeit leölték
a rézszinűek, s a rioterioi váracs omladékait úgy benőtte fű és
folyondár, mintha ezen a vidéken még a természet is vissza akarná
foglalni, a mit tőle az óvilág lakói elvettek.</p>
<p>Pedig Solis valódi égetett téglákból rakatta a kastély falait,
erős czölöpzetet veretve a földbe alapzatnak; két oldalt a Rioterio
folyam keríté el, harmadikon a tenger. A folyam keskenyebb alján
dobogó-hid vezetett keresztül, felvonó csapdával a kapu felől; a
bástyák lőrésekkel voltak ellátva, az árkok sánczkarókkal
kitűzködve, a hid védelmére két ágyu szolgált; a falakat háromszáz
pánczélos vitéz védte; és a meztelen barbárok mégis leölték őket,
felgyújták a várat, éjjel, zivatarban megúszták a folyamot,
felmásztak a csupasz falon, orozva veték magukat az alvókra, s ott
elnyomták őket tengersokaságukkal.</p>
<p>És azután ott hagyták a puszta romokat a három víz között, s hat
hónap mulva vad bozót volt az egész telep helyén; útat, kertet
ismét benőtt a vad növényzet, csupán azt a különbséget tevé, hogy a
hol az ásó felforgatta, vagy a lópatkó letaposta a földet, ott egy
addig ismeretlen vereshátú tövislapu burjánzott fel. A fehérek, az
idegenek lábnyomán nőtt fel az.</p>
<p>Hat hónap mulva a véres éj után egy új hajó érkezék Paraguai
partjaihoz, mely a rioterioi öböltől egy mérföldnyi <span class=
"pagenum"><a name="Page_209" id="Page_209">-209-</a></span>
távolban, épen a kastélyrommal szemközt horgonyt vetett.</p>
<p>Miért nem jött közelebb? Miért maradt oly messze láttávolban?
Arra tán igen jó okai voltak.</p>
<p>Rögtön két dereglye közelített a hajó felől, mindegyiken
husz-husz férfi ült, mellvértes, muskétás alakok, oldalt felcsatolt
széles karamu kalapokkal, mikről nagy fehér tollak lengtek alá;
őveikben pisztolyok, oldalukon széles, egyenes kard.</p>
<p>A dereglyék közeledtére a Rioterio bokros partjai mentében
hosszú, keskeny pirógok sikamlottak tova: leskelődő indiánok
csónakjai, hasonlatosak azokhoz a kajmánokhoz, mik előlük a víz alá
bukdosnak.</p>
<p>A megölt fehérek testvérei jöttek!</p>
<p>A dereglyék földet érnek, két férfi lép legelőször a partra,
kiknek vállukon átkötött széles kék szalagja rangot tanusít; az
egyik piros, telt arczu férfi, vidám, derült homlokáról hátracsapva
a tollas kalap; lépései, fejhordozása, mintha csak otthon, ismert
város utczáin járna. A másik férfi sokkal ifjabb, szép, szabályos,
de sötét szellemű arcz, sűrű szemöldökkel, s még alig hamvadzó
bajuszszal és szakállal.</p>
<p>Az első Nunjo de Lara, Cabot Sebestyén vállalatának kapitánya,
az utóbbi Hurtado Sebestyén, első hadnagy és a spanyol lovasok
vezetője.</p>
<p>Utánuk a többi vitézek is kiszálltak a partra, kik közül tíz a
dereglyék fedezetére hagyatott, harmincz a főnököt követé a romok
felé.</p>
<p>– Kedves öcsém! szólt nevetésre hajló hangon Nunjo, úgy látszik,
hogy a te távcsövednek volt igaza, ez csakugyan rom.</p>
<p>– Ugy-e? Te erővel pompás tetőt akartál rajta fölfedezni.</p>
<p>– Az ám. S utoljára azt akartam veled elhitetni, hogy itt az az
építészeti rend, hogy a házaknak ne legyen tetejük. Hanem biz ez le
van égve. És így nagyon jó gondolat <span class="pagenum"><a name=
"Page_210" id="Page_210">-210-</a></span> volt tőled, hogy a
hajóval ne jőjjünk közelébb, nehogy a nők is meglássák, mi van itt
előttük? mielőtt mindent rendbe hozhatnánk.</p>
<p>– Mindent?</p>
<p>– No természetesen, a mit lehet. Innen úgy látszik, hogy azokat,
kiknek bennünket vendégül kellene elfogadni, egy lábig kiölték. Nem
is csodálkozom rajta. Diaz bolond volt. Mindjárt mondtam neki, a
hogy hajóra ült, hogy így fog járni: hüvelykszorítóval, meg forró
olajjal akarod te a vadakat meghódítani? vigy nekik üvegklárisokat,
tarka szalagokat; bánjál velük szépen, s a tieid lesznek. De nem!
neki más eszméi voltak, ő a bálványimádást akarta kipusztítani.
Szegény, nyugodjék békével a másvilágon. Mi azon leszünk, hogy ezen
a világon nyugodhassunk békével.</p>
<p>– Igen, karddal a kezünkben és félig nyitott szemmel, míg
alszunk.</p>
<p>Eközben a váracs kapujáig ért a kis fegyveres csapat, melynek
udvarát úgy tele nőtte már valami magas czikkes nádalaku növény,
hogy a férfiaknak karddal kellett maguk előtt útat nyitni.</p>
<p>Hurtado elől ment, nyomában de Lara.</p>
<p>A mint az udvar közepéig haladtak, hirtelen gyanus morgás üté
meg füleiket.</p>
<p>– Ez itten fenevadak tanyája is lehet; szólt de Lara könnyüvérű
kedélylyel.</p>
<p>Hurtado egyet lépett a morgás helye felé, s a szétváló nád
között egy jaguár otthonos fészkére bukkant, hol a nőstény fenevad
épen két kis vak kölykét szoptatá.</p>
<p>Hurtado kirántá övéből egyik pisztolyát, de Nunjo visszatartá
kezét.</p>
<p>– Ne lőjj kérlek, a hajón meghallanák s az asszonyok
megrémülnének. Nem bánt ez a vad, ha te meg nem támadod, hagyd
futni.</p>
<p>S a jaguár valóban a helyett, hogy a jövevényekre rohanna,
hirtelen fogai közé kapta az egyik kölykét s nagy <span class=
"pagenum"><a name="Page_211" id="Page_211">-211-</a></span> morgás
és hátratekintgetés mellett a rom egyik tört bástyáján át eltünt
vele. A másik fia ott maradt. Azt a katonák el akarták taposni.
Nunjo nem engedte. Minek bántanák meg azt az állatot, mely őket
kikerülte? anyja bizonyosan vissza fog jönni az itt maradt
kölykéért; tegyék ki neki a kapuba, hadd találjon rá.</p>
<p>S valóban úgy lett. A jaguár az első kölykével átúszta a folyót,
aztán ismét visszaúszott: ordítva, szökellve a várfalig jött, ott
meglelte porontyát, szájába vette s azt is átvitte a tulsó
partra.</p>
<p>– Látod, hogy még az sem bánt, ha te nem bántod.</p>
<p>Azonban jött mindjárt valaki, a ki nem birt ily nemes
elismeréssel a békeajánló jövevények iránt. A nád közt recsegő
léptek egy nagy fekete kigyót riasztottak fel fektéből. A kigyónak
nagy pápaszeme volt, mintha ő foglalkoznék legtöbb tudománynyal;
csúnya nagy fejét magasra emelte, karikába tekert farkán akként
forogva, mint egy eleven gyertyatartó. Két méregfoga messzire
kinyult felső állkapcsából s szemei zöld tűzszikrákat löveltek
Hurtado felé.</p>
<p>– Nem mérges az, sietett de Lara hadnagyát megnyugtatni, de már
későn jött beavatkozása, mert Hurtado a rárohanó kigyóhoz csapott
kardjával s a jó toledói oly szerencsés volt, hogy a czudar cobra
feje a földre esett; a kigyó dereka azonban rohamában fel nem
tartva, a lovag lábaira tekergőzött, azokat összefonódó gyűrűivel
egymáshoz szorítva s fekete vérét szerteszét fecskendve; míg a
levágott fő mérges fogaival a szájába akadt nádszálakat harapdálta
ketté, s ókuláros szemeivel most is dühösen pislogott fel
megölőjére.</p>
<p>Hurtado lehányta magáról a halála után is erőszakoskodó dögöt s
nem is beszéltek róla többet.</p>
<p>Most a vár üres szobáiba felvezető nyilást kelle megtalálni.</p>
<p>A lépcső le volt égve; hanem kötélhágcsót hoztak magukkal,
elővigyázatból. Azon Hurtado ment fel legelőször. <span class=
"pagenum"><a name="Page_212" id="Page_212">-212-</a></span></p>
<p>A mint feljutott és egy pillantást vetett maga elé: félre
fordult és eltakarta szemeit.</p>
<p>Egy korommá égett csontváz hevert előtte. Mellette voltak
sarkantyui és ércz-olvasója, annak bizonyítványaul, hogy spanyol
volt.</p>
<p>Azután üszkök, szenesült gerendák, összetört alabárdok
vasveretes nyelei. A falak egészen feketék a füsttől. Ez lehetett
az őrtanya, mely gerendázatra levén építve, beégett; a többi szobák
boltozatosak voltak, azokat nem pusztitá el a tűz, hogy annál
szomorúbb látványul hagyja meg.</p>
<p>Épen állt a nagy közös ebédterem, melynek falait Diaz szent
képekkel festeté tele; azoknak a timbuctuk mind elcsúfíták
arczaikat; a padlat fekete volt a vértől, s a ki az ablakokból
letekintett, az ott alant fehérlő csontokból kitalálhatá, hogy a
leölteket itt ez ablakokon hányták alá: a fenevadaknak volt dolguk,
míg széthordták őket.</p>
<p>Legszomorúbb látvány volt egy kisded kamara egy ablakkal a
tenger felé. Ez lehetett Diaz nejének hálószobája; a fal
világoskékre festve s az égszín alapon (bizonyosan atyjának ágya
felett) két piczi gyermekkéz tíz ujjának véres nyoma.</p>
<p>A padlón kitépett szőke fürtök, meztelen indián sarkak
vérfoltjaiba tapadva.</p>
<p>Hurtado Sebestyén nagyot sóhajtott. Ő is magával hozta ifjú
nejét.</p>
<h3>II.</h3>
<p>Az új települők egész készülettel jöttek, volt közöttük
mindenféle kézmíves; a harczosok mindegyikének kellett valami
mesterséghez érteni; ki ács volt, ki asztalos, ki varga, ki takács,
s a kard és muskéta mellett magával hozta mestersége eszközeit.
Nunjo rögtön neki állította száz emberét a romnak, ötvenet a hajó
védelmére hagyott s néhány hét letelte alatt ismét födél alatt állt
a váracs, <span class="pagenum"><a name="Page_213" id=
"Page_213">-213-</a></span> szépen befödve pálmakéreggel zsindely
helyett; az égés, a pusztulás utolsó nyoma is eltakartatott, az
udvarról és környékről kiirták a bozótot, a szobákat egyszinűre
bemázolák, a kis gyermekkéz véres nyoma is eltünt a falról, s a
termek rögtönzött székekkel és ágyakkal rakattak meg, miket nádból
fontak. Nemsokára felvonatott a várudvaron álló póznára a spanyol
lobogó, s három lövés a várfalakra felvont ágyukból jelenté a hajó
népének, hogy a telep kész a vendégek elfogadására.</p>
<p>A hajón hagyott ötven harczos és a nők, gyermekek, kik a
telepítők családjához tartoztak, málháikkal együtt dereglyékbe
keltek s örömriadallal szálltak ki a partra. Ott mindenkire várt, a
ki hozzá tartozott, férj, apa vagy testvér s a vidám karaván derült
kedvvel vonult át a régi bambusz-hidon a helyreállított telepre. Mi
borzalom fogadta ott az első megjelenőket? azt a gyöngébb szivűek
nem tudták meg soha.</p>
<p>A gályáról azután kihordták még, a mi a telep lakosainak
szükséges volt: európai háziállataikat, s az ötven harczi paripát a
lovas vitézek számára; a hajó azután még egy napig ott czirkált az
öböl előtt, akkor ágyulövésekkel üdvözölve az ottmaradókat, eltünt
a víz láthatárán. A második telep magára maradt, ugyanazon a
helyen, a honnan az elsőt kiirtották.</p>
<p>A mint a vitorla letünt a sík tenger látköréről, előjöttek
hosszú dereglyéiken a timbuek.</p>
<p>Az újvilág őslakói; rézszin arczczal, réz fegyverekkel.</p>
<p>Talán épen ugyanazok, kiknek kezei Diaz de Solis vérében
fürdöttek.</p>
<p>Nem jöttek sokad magukkal; nem is jöttek ellenséges indulattal;
egy küldöttség volt ez csupán a nemzet vezéreiből, kik a
Tahu-tollat viselik kontyukba tűzve; azok is lerakták ottkünn
fegyvereiket s fonott kosarakban gyümölcsöt, póznára kötött
malaczokat és lőtt vadakat hoztak saraglyákra téve; a vezérek
mellett jöttek asszonyaik, nyakukba ültetett kis gyermekeikkel.
<span class="pagenum"><a name="Page_214" id=
"Page_214">-214-</a></span></p>
<p>A ki asszonyával és gyermekeivel jő látogatni, az nem jő
harczoló szándékkal.</p>
<p>A tisztelgők vezére volt Mangora, a timbuek fejedelme.</p>
<p>Mangora és követtársai a váracs nagy termében találták Nunjo de
Larát, Hurtadot és az előkelő spanyol vitézeket.</p>
<p>Az indus fejedelem valami tört spanyolsággal üdvözlé az új
telepítőket, mit még Diaz de Solis követőitől tanulhatott el.</p>
<p>– Jó fehér vitézek. A timbuek fejedelme Mangora. Mangora nem
rossz ember. Mangora nem ölte meg a fehér vitézeket. Timbuek nem
rohanták meg orozva az alvókat. A makhiaijik és a gujaczerek ölték
meg őket éjszaka.</p>
<p>Timbuek nappal verekesznek. Timbuek jó barátai a fehéreknek,
hoznak nekik szelid állatokat élve, vadakat megölve. Hoznak nekik
gyümölcsöt, a mit egyenek; lent, a miből ruhát készítsenek; fák
nedvét, a mitől meggyógyuljanak, ha betegek. Timbuek szeretni
akarják a fehéreket. Másik fehér, a ki itt megöletett, Mangora
apját sokáig itt tartotta magánál. Mangora apja haza jött,
ajándékot hozott fehér úrtól. Ajándékot viselte holtig. Nem
lehetett kezéről levenni. Holt ember kezéről levágta Mangora a régi
fehér ember ajándékát, visszahozta új fehér embernek.</p>
<p>Mangora czifra iszákjából egy vasbékót vett elő. Az volt, a
mivel Diaz de Solis megajándékozta a timbuek főnökét, úgy, hogy
mikor az megszabadult tőle, otthon nem tudták levenni a kezéről,
míg csak meg nem halt.</p>
<p>A kaczika oly jámbor, szelid arczczal mondta azt el de Larának,
hogy az nem vehette gúnyra az indus szavait.</p>
<p>– A mit a régi fehér ember vétett, monda Nunjo, azt az új helyre
fogja hozni. Az új fehér ember nem fog ilyen ajándékokat osztogatni
barátainak, s annak a zálogául, hogy igazat mond, ime ezt a karikát
ketté töri.</p>
<p>S azzal irtózatos markába fogva a kovácsolt vasbékót, úgy
összeroppantá azt, mintha csak sütemény-perecz lett <span class=
"pagenum"><a name="Page_215" id="Page_215">-215-</a></span> volna,
egyik darabját magánál tartva, másikat a kaczikának nyujtva.</p>
<p>– Legyen egyik darabja tenálad, másik nálam, annak bizonyságául,
hogy közöttünk soha ellenségeskedés nem fog lenni.</p>
<p>A kaczika ez athletai erő láttára térdre ereszkedék de Lara
előtt és megcsókolta annak erős kezét, bámulva, sorba tapogatván
minden ujját külön s a tenyerét is megnézte belől, hogy hol
lakhatik abban ily ismeretlen erő?</p>
<p>– Mangora híved fog lenni örökre, rebegé alázatosan. Ily erős
ember a timbuek között nincs. A timbuek is erős emberek; de a
fehérek minden ujja egy olyan ember, mint egy egész timbue; egy
ökle annyi, mint egy sereg; ő maga annyi, mint egy néptörzs.</p>
<p>Nunjo a hatást, mit herkulesi erejének bizonyítéka tett az
újvilág lakójára, enyhíteni akarta, kellemes felfokozással. Nejét
mutatta be az induknak, Donna Dolorest, ezen szavakkal:</p>
<p>– Ime kedvesim, ő anyátok leend; a hozzánk híveknek jóltevő,
gondos anyja, mindnyájatok anyja, kihez úgy jöhettek, mind édes
gyermekei.</p>
<p>És valóban Donna Doloresnek egészen olyan testi kinézése volt, a
minőről az indus elhiheté, hogy ilyenek azok a nők, a kiket egy
egész nép anyjának szoktak nevezni. Egy magának kellett egy csónak,
a mikor kihozták a hajóból, oly kövér volt.</p>
<p>Mangora elámulva csókolá meg az élő bálvány süppedő kezét.
Valóban ilyenek a bálványok Indiában, csakhogy kőből vannak. Az
indus maga meg nem hízik, kövér nőt nem lát faja közt, hanem
bálványait oly vastagoknak faragja, hogy két kezök ujjahegye elől
össze nem ér. Ime egy ilyen bálvány elevenen! Valóban a fehérek
nemcsak azért tartoznak az istenek sorába, mert mennydörögni
tudnak; hanem, mert meg is tudnak hízni.</p>
<p>Nunjo, elkapatva a sikertől, melyet az első találkozásnál a vad
fejedelem előtt kivívott, az utolsó kegyelemdöfést <span class=
"pagenum"><a name="Page_216" id="Page_216">-216-</a></span> akarta
megadni a meghódoltnak, s eléje vezette Hurtado ifjú nejét,
Mirandát. Ifjú, húsz éves volt a nő; fekete szempillákkal és kék
szemekkel. Miért kellett e kék szemeket Mangorának megmutatni?</p>
<p>– Itt pedig egy kedves testvért fogsz birni Mangora, ha hozzánk
hű maradsz.</p>
<p>Az indus fejedelem arczra borult a fölséges tünemény előtt s
azután ujjahegyétől fölfelé egész arczáig, ragyogó kék szeméig
reszkető kéjjel nézte őt végig. Miranda megérzé arczán az indus vad
szemeinek égetését s lesüté fekete szempilláit.</p>
<p>Mangora pedig térden állva, égnek emelt két kézzel kiálta
ittasan:</p>
<p>– Esküszöm, hogy testvéred fogok lenni.</p>
<p>Tudni kell pedig, hogy a vad népek közt, a kik egymást szeretik,
testvérnek nevezik.</p>
<p>Nunjo de Lara el volt ragadtatva diplomatiai fogásának teljes
sikerülte fölött; hanem Hurtado is jelen volt, s nem lett volna
spanyol, ha észre nem vette volna az égető pillantást, mely előtt
neje lesüté kék szemeit. Hurtado kardja markolatát fogdosta
ezalatt, és arra gondolt, hogy ő egy csapással ebből a kétszinű
indusból két embert tudna csinálni.</p>
<h3>III.</h3>
<p>– A míg kardom és kopjám van, nem koldulok. Ezt szokta Hurtado
mondani, midőn de Lara unszolá, hogy vegyék igénybe a timbuek
ajánlott barátságát.</p>
<p>Az élelmiszerek fogytak; az esőszak közelgett, az új telep még
nem láthatta el lakóit újan termesztett tápszereivel annyira, hogy
szükséget ne szenvedjenek s Hurtado nem engedte, hogy a timbuektől
kérjenek kegyadományt, kik barátságukat ajánlák.</p>
<p>– Inkább kérjünk azoktól, a kik ellenségeink.</p>
<p>A jó barátok ajándéka drága, az ellenségé olcsó; az csak vérbe
kerül. <span class="pagenum"><a name="Page_217" id=
"Page_217">-217-</a></span></p>
<p>Ugy is régi számadások vannak a szomszédokkal, mik még nincsenek
kiegyenlítve. Hurtado maga mellé vevén ötven lovasát, útra kelt a
tartomány belsejébe.</p>
<p>Mikor lovára ült, megölelte szép nejét. Talán hosszabb is volt a
csók, mint más búcsúzáskor; talán jobban is dobogott a szív, mint
egyébkor; pedig hiszen mitől félthették volna egymást? Nem biztos
helyen maradt-e Miranda? s kellett-e Hurtadot félteni ott, a hol
hárman voltak: ő, kardja és paripája!</p>
<p>Hurtado két hétig járt a vidéken, ellenséges népek között,
alkudozott velök, beszerzett tőlük jó szóért, csecsebecsékért
félévre való füstölthúst, tengerit, liszt-adó gyökereket, pálmabort
tömlőkben, szelidített teheneket, bivalyokat, a mik a terhet hazáig
szállítsák; s végezte ezt a munkát anélkül, hogy kardját egyetlen
egyszer kihúzta volna hüvelyéből.</p>
<p>A hol csak megjelent, mindenütt eléje mentek a törzsek vénei, s
mindenik első dolgának tartá esküvéssel bizonyítani, hogy nem az ő
törzse volt az, mely a fehéreket leölte; más nép volt az, a mely az
erdőn túl lakik. Az erdőn túl lakó megint azt állítá, hogy ő is
ártatlan; a folyón túl lakók cselekedték azt. A folyón túl lakók
meg a nagy Pampasz-pusztán túl lakókra háríták a gonosz tettet; a
hová azután Hurtado nem ment azt tovább nyomozni.</p>
<p>Hisz oly ártatlan arcza, kinézése volt valamennyinek! Testük
védtelen, fedetlen; tagjaik oly lágyak, gömbölyüek, hogy a férfit
alig lehet a nőtől megkülönböztetni: félénkek, mint a madár és
engedelmesek mint a gyermek. Fegyvereiket látni nevetség. A vasat
nem ismerik, ügyetlen bárdalaku kardjaik vörös rézből vannak,
nyilaik hegyei halcsont, paizsaik nádból fonva. Mi volna félni ez
arczoktól, e karoktól, e fegyverektől a délczeg spanyol vitézeknek,
a kiknek ruhája, kardja, karja és szíve aczél?</p>
<p>Hurtadó egész nyugodtan tért vissza a rioterioi kastélyhoz
rakott karavánával. <span class="pagenum"><a name="Page_218" id=
"Page_218">-218-</a></span></p>
<p>Alkonyat volt, midőn az erdőből kiért, mely a tengerparton fekvő
váracsot szemei elől elfedte s midőn egyszerre maga elől látta azt,
a rémület és elszörnyedés hörgése fojtá el mellét. A várkastélynak
nem volt teteje. Épen úgy, mint midőn először meglátta azt. Az
ablakok redőnyök nélkül, a falak kormosan, az udvar közepéből, a
romok közül, valami vékony, kékes füst csavargott föl; régi égés
maradványa. Nunjo de Lara telepe el volt pusztítva.</p>
<p>Miranda! – ordíta magánkivül fájdalmas dühében a lovag, s azzal
sarkantyúba kapva paripáját, neki vágtatott a folyamnak, a híd le
volt égve; átusztatott a vízen s vágtatott a nyitott kapun át az
udvarra.</p>
<p>Borzasztó látvány nyilt meg előtte.</p>
<p>Az udvar közepén halomra hányt gerendák üszkeiben hevertek a
meggyílkoltak korommá égett csontjai. A gyilkosok oda hányták őket,
hogy a visszatérők még csak ne is kereshessék közöttük
ismerőseiket.</p>
<p>Hurtado őrjöngve rohant fel a lépcsőkön, miket a tűz épen
hagyott. Ugyanazon kép, melyet már egyszer látott; összetört
butorok, vérrel festett falak, a padlaton mezítelen lábak nyomai
vérből, eltompúlt nyilak, kitépett hajfürtök.</p>
<p>Mint a sebzett vad, rohant át Miranda szobájába. Üres volt az
is, mint a többi, a falakon golyók, lándzsafúrások nyomai, a
padlaton vér.</p>
<p>És a mint megkövülve ott állt a szoba közepén, merev szemeit a
vérfoltos padlóra szögezve, úgy tetszék neki, mintha a kuszált
csuszamlások között betüket ismerne fel; igen, egy halállal küzdő
irta azokat vérbe mártott újjal, értesítésűl a hazaérkezőknek; a
küzdelem nem tapodta el egészen a betűket, el lehetett még
olvasni:</p>
<p>«Timbue – Miranda!»</p>
<p>Hurtado ott leroskadt a földre, s összecsókolá e drága nevet,
drága vért.</p>
<p>Mik történhettek itt?</p>
<p class="center">* * *</p>
<p><span class="pagenum"><a name="Page_219" id=
"Page_219">-219-</a></span></p>
<p>Az történt, hogy a mint Hurtado és lovas csapata eltávozott a
várkastélyból, egy indus küldöttség jelent meg a dobogóhíd előtt.
Maga volt annak élén Mangora, timbue fejedelem, és ő volt közte
egyedül a férfi, a többi mind asszony és leány.</p>
<p>Nunjo bebocsáttatá őket.</p>
<p>Mangora egészen fegyvertelenül jött, kisérete pedig csupa
asszonyokból állt, ki tartott volna tőle?</p>
<p>A timbue megtudta, hogy a fehérek éheznek, a timbue hozott nekik
enni; kosarakban édes gyümölcs, tömlőkben édes nedv; dobozokban só;
a hús maga lábán jött ide; egyetek, igyatok, vendégeskedjetek;
timbue nem kér fizetést, a timbue csak barátságot kér a fehérektől:
jó szót és atyafiságot. Atyafiak nemcsak enni adnak egymásnak,
hanem szeretik egymást. A timbue kiválogatta népe leányai közől a
legszebbeket, elhozta ide; fehérek, testvérek ismerkedjetek meg
velük, ki melyiknek megtetszik, azt válaszsza, azt szeresse. A
szeretet összeforrasztja a jó embereket és az erőseket: ti erősek
vagytok, mi jók vagyunk. Ha tetszik nektek, a mit mondtam,
fogadjátok el.</p>
<p>Nunjo sokkal gyermetegebb lélek volt, mint hogy gyanakodni
tudott volna egy szelid képű ember szavában, a kit nem bántott meg
soha.</p>
<p>Az élelmiszerek, a pálmabor kiosztattak, mennyi e napra való
volt a vitéz őrsereg közt, s hogy azoknak se maradjon semmi
aggodalmuk az iránt, vajjon nincs-e megmérgezve étel, vagy ital? a
szelid, simulékony indu hölgyek oda telepedtek melléjük, megoszták
falatjaikat; az ismeretlen gyümölcsbe, melyhez a spanyol kétkedve
nyúlt, elébb ők haraptak bele, s a poharakba töltött agaviszt elébb
ők ízlelék meg; piros nyelveikkel szájaikat is körűlnyalva utána,
annak bizonyságául, hogy abban nincsen semmi méreg.</p>
<p>Hanem elébb mondjuk el, hogy mi az az agavisz?</p>
<p>Van egy vastag, hosszas levelű növény Dél-Amerikában, melyet mi
agavénak hivunk. Nálunk is láthatni úri kertekben <span class=
"pagenum"><a name="Page_220" id="Page_220">-220-</a></span>
cserepekbe téve. Ott úgy terem ez, mint a bogáncs. Nálunk ez nagyon
sok időre virágzik, a mesemondók épen száz évre teszik idejét.
Mikor egy-egy ilyen ritka példány valami fűvészi gyüjteményben
virágzásnak indul, annak állványt készítenek, mert bokrétája három
ölesre megnő, annak kifejléséről bulletineket adnak, s
megszámlálják, hány ezer virágkehely termett rajta?</p>
<p>Dél-Amerikában ez úgy terem, mint nálunk a répa, s bár ott is
évek kellenek kifejléséhez, de egyik a másik után nő, az agave-erdő
folyton virágzik.</p>
<p>Ha egy ily óriás virágszárt, mikor első heti növésében van,
felül élesen lemetszenek, az abból kitóduló nedv pint számra tölti
meg a tömlőt, s e nedvet használják az indusok arra a czélra, mire
mások a bort, sört, égett vizeket.</p>
<p>Mert az emberi nyugtalan ész minden éghajlat alatt kitalálta
azt, hogy kell valami nedvnek lenni, a mibe a lelket belefojtsa, s
az ég magas adományát, a gondolatot, eltemesse a földbe. Az ember
mindenütt a földön rájött arra a tudatra, hogy milyen jó «állatnak
lenni», csak érezni, de nem gondolkozni.</p>
<p>Épen erre jó az agavisz.</p>
<p>Ize behizelgő, kesernyés édes, füszerillatú és erősen szeszes.
Úgy hínák nálunk, hogy «itatja magát».</p>
<p>Hanem amellett azon utóhatása van, hogy a ki először issza, az
mély lethargicus álomba sülyed tőle, melyet főfájás, émelygés
követ; ha ezen egyszer átesett, azontúl nem árt meg többet. Épen
úgy tesz az ismeretlennel, mint a dohány; a ki először élvezi,
elkábul tőle, a ki megszokta, annak élvezet.</p>
<p>A timbuek hozzá voltak már az agaviszhez szokva, nekik
mindennapi italuk volt az; a spanyolok pedig akkor ízlelték
először, talán igen is nagy mértékben: ha szép hölgyek töltik a
poharat s szép ajkak édesítik a bort, férfi szív nem állhat nekik
ellent. Alkonyatra kábult volt az egész spanyol telep, még a nők is
hálószobáikba kényszerültek <span class="pagenum"><a name=
"Page_221" id="Page_221">-221-</a></span> térni, kik az agaviszt
először izlelték; – csak a timbuek voltak ébren.</p>
<p>Mikor mindenkit elnyomott a bódult álom, Mangora az ablakon át
belopózott Miranda hálószobájába. Oly csendesen járt, mint a
macska, de közelléte még is fölébreszté álmából az asszonyt.</p>
<p>Miranda ismét látta maga előtt azt a két égető szemet, melynek
sovár tekintete előtt az első találkozásnál le kellett hunynia
pilláit. Most ugyanazon tekintet a rémület csillagaivá nyitotta fel
szemeit.</p>
<p>– Mit akarsz itt király? – kérdezé a tolvajok fejedelmétől.
Királynak nevezte őt, hogy méltóságát eszébe juttassa. Pedig az
csak ember volt ebben a pillanatban; – nem, annyi sem; csak
vadállat.</p>
<p>– Azt akarom itt, hogy téged szeretlek. Jer velem, minden alszik
a házban; jer hozzám, légy királyném. Én szeretlek, szeress te is.
Ne kiálts! Itt minden alszik; de künn a kapu előtt a timbuek ébren
lesznek, bárd a kezükben és mérges lándzsa. Ha egyszer sikoltasz,
sípomba fúvok, s ők berohannak, mindent leölnek, mint leölték
azokat, a kik először itt voltak. Nem segíthet rajtad senki, az
agavisztól két napig halott, a ki először iszsza. Nyújtsd kezedet;
vagy kezednél fogva vezetlek haza innen, vagy selyem hajadnál fogva
hurczollak innen el.</p>
<p>Miranda mosolyra kényszeríte arczát; olyan volt e mosoly, mint
egy holdkóros kínvonaglása. Kezét nyújtá a timbuenak.</p>
<p>De csak azért nyújtá felé kezét oly mosolyogva, hogy mikor a
felé elragadtatva közelítő timbue ölelésére tárta karjait, hirtelen
leszakítsa a nyakában függő rézsípot s villámgyorsan kihajítsa a
nyitott ablakon.</p>
<p>Azzal a rémület kétségbeesésével sikolta fel:</p>
<p>– Nunjo, ébredj, ellenség a házon!</p>
<p>Mangora a jeladó síptól megfosztva, látta, hogy kelepczébe
jutott; Nunjo szobájában Miranda sikoltására nehézkes lépések
kezdtek hallatszani, a spanyol vezérnek <span class=
"pagenum"><a name="Page_222" id="Page_222">-222-</a></span> erős
feje volt, a kábító szer sem bírt annyira vele, hogy a sikoltásra
föl ne ébredt volna, s valami csörömpölt oda benn, mintha kivont
kard hüvelyét dobnák le a földre.</p>
<p>Mangora kiszökött az ablakon. Az erkélyről az udvarra vetette
magát; a nők felnyitották már a kapukat, a timbuek ott álltak a
sötét folyosókon, fegyverrel, paizszsal.</p>
<p>Nunjo megjelent a vár erkélyén; mámoros arcza előtt úgy tetszék,
mintha ördögök csapataival telnék meg az udvar. Kezében volt a
kürt, melynek szavára vitézei fegyver után szoktak nyúlni; azt
háromszor erősen megfútta.</p>
<p>A kürthangra csak egy pokoli kaczaj felelt.</p>
<p>És azután valami fájdalmas nyögések.</p>
<p>Az álomnyomta vitézek kezeit a timbue hölgyek összekötözték; még
a ki az álom bilincséből szabadulhatott volna is, fogva volt a
Delila-tőrben.</p>
<p>A timbuek hahotáztak a vezéren, kinek nincsen katonája.</p>
<p>Nunjo pedig akkor egyet gondolt. Felölté pikkelyes bivalybőr
pánczélját, föltette sisakját fejére, kihúzta jó kétélű kardját és
elhatározta magában, hogy egyedül le fogja azt az ellenséget vágni
mind.</p>
<p>Csak egy szük lépcső vezetett fel az erkélyhez; azon állva egy
férfi, mint Nunjo, addig vághatta volna az ellene jövő meztelen
vadakat, a meddig bennük tartott.</p>
<p>Elébb nyilakkal próbálták őt elözönleni. Az ostoba halcsonthegyü
lövegek elgörbülve pattantak le az egyetlen ellenség bőréről,
mintha rhinocerosra vadásztak volna.</p>
<p>Nunjónak pisztolyai is voltak, de azoknak tüzét nem vesztegette
támadóira. Szemeivel a sötétben Mangora tollkoronás fejét kereste.
Annak volt szánva a golyó; mert kardélre nem fog kerülni a gyáva
álomgyilkos.</p>
<p>De Mangora másfelé járt: mig társai az udvaron Nunjo figyelmét
elfoglalva tarták, ő felkúszott a lőréseken, mint a kígyó,
keresztülcsúszott rajtuk, ott kötélhágcsót erősített meg; utána
jöttek a legbátrabbak; s mikor már sokan <span class=
"pagenum"><a name="Page_223" id="Page_223">-223-</a></span> voltak
együtt, Nunjo háta mögött belopóztak az elhagyott termekbe, a
mikben csak Nunjo neje és Miranda voltak ébren.</p>
<p>A kövér termetü asszonyságnak azért kellett meghalni, mert a
rablók egyike sem birta volna magával vinni: őt leszúrták
lándzsával. Miranda fejére pedig egy hálót vetettek, minővel a
jaguárokat szokták fogni s mozdulatlanná tették.</p>
<p>Nunjo a nők sikoltására eszeveszetten rohant vissza a belső
szobákba. A timbuek ott várták emelt fegyverekkel az ajtó
előtt.</p>
<p>A mint berohant, egyszerre tíz lándzsadöfést kapott testébe,
azokkal az átkozott fegyverekkel, a miknek fürészfoga benne akad az
ütött sebben.</p>
<p>De mi a tíz halálos seb az oroszlánnak, abban a pillanatban, a
midőn ellenére rohan? Nem látott, nem érzett semmit, mint megölt
nejét a földön, annak iszamos vérét lába alatt. Miranda vonagló
alakját Mangora vállán s a halálos dühöt szivében.</p>
<p>Ordítva veté magát a rablóra, magával rántva a testébe ütött
lándzsákat, s fel nem tartva a bárd-csapásoktól, miket két oldalt
fejére kapott. Egy döféssel úgy szegezte őt a falhoz, mint egy
nyomorúlt denevért!</p>
<p>A mik ezután történtek, azokról beszélnek a füstölgő üszkök, az
elhamvadt csontvázak az udvaron.</p>
<p>Hurtadoban felforrt a spanyol-vér; két tűz forralta azt, a
bosszúállás és a féltés.</p>
<p>Hova lett Miranda? ha meghalt, minden vércseppje, – ha él –
minden könycseppje bosszúért kiált.</p>
<p>– Akartok-e velem jőni? – kérdé elkeserült társaitól, kiknek e
romok közt úgy sem volt maradásuk többé.</p>
<p>Akár a világ végeig.</p>
<p>Vasemberek, vasöltözet, vasfegyverek, egy egész világon
keresztül járhattak, mely tele van olyan emberekkel, kiknek szine,
kardja – réz.</p>
<p>Hanem a mit a rézemberek földétől és izmaitól megtagadott
<span class="pagenum"><a name="Page_224" id=
"Page_224">-224-</a></span> a természet vasban, azt kipótolta náluk
ravaszságban. Tudjuk, hogy a réz rozsdája méreg. A rézszinű ember
rossz gondolatja öl.</p>
<p>A timbuek jól sejték eleve, hogy a visszatérő lovagok bosszúálló
dühvel fognak a gyilkosok után nyomúlni, s gondoskodtak magukról.
Az új világ czivilizatiója előtt már ismeretesek voltak a csinált
útak. La Plata helységeit az ország belsejében rendesen kavicsolt
ösvények kötötték össze. Limában kővel kirakott utakat találtak a
spanyolok.</p>
<p>A tengerpartokhoz ugyan még nem vezettek az utak, mert a
tengerre a folyamokon át csónakokkal jártak a benszülöttek, hanem a
folyamok melletti telepeknél végződött minden út. Ha tehát Hurtado
csapata a Rioterio partján fölfelé megindult, okvetlenül meg
kellett azon útat találnia, mely a timbuek fővárosába vezet, s ha
az utat megtalálta, az ország egész nyomorú hadereje nem lehete
képes őt feltartóztatni.</p>
<p>Ez út, a mint a folyam partjától eltér, egy széles mocsáron visz
keresztül, melyet óriási magas fű takar, európai aquariumokban
sokszor megbámult hengerszálu gazdag vízi növény, mely gyökereit a
vízbe ereszti le, s fenn hajlékony bürüt képez. Ez ingoványon nagy
fáradsággal készitettek a bennlakók utat, levert karókkal,
elsülyesztett kövekkel. A spanyolok legyilkolása után a vert utat
felszakgatták, s hogy semmi nyoma ne maradjon, nagy, türelmes
fáradsággal téptek fel a mocsár széléről zöld zsombékokat, azokkal
beülteték az elrontott utat; egyenlővé vált az a mocsár többi
síkjával.</p>
<p>Ez nem volt elég.</p>
<p>Ekkor egy széles utat vágtak a mocsár más tájékán, a zsombékok
füvét leégették, s azután apró kavicscsal behintették azt végig,
hogy egészen csalóka út lett belőle, mely egyes embereket, még
lovagokat is elbirt, de egész tömegek alatt könnyen
leszakadhatott.</p>
<p>A csalódás nevelésére, még kémeket is állítottak ki az
<span class="pagenum"><a name="Page_225" id=
"Page_225">-225-</a></span> útfélre, kik a spanyolokat lőtávolságra
bevárják, s akkor előlük a cselúton megfutamodjanak.</p>
<p>Hurtado a boszú vakságával rohant bele a kelepczébe.</p>
<p>A gyűlölt ellenség láttán neki sarkantyúzta paripáját s üldözőbe
vette őket a csalúton keresztül.</p>
<p>Egy ideig szikrákat hányt a lópatkó, később víz bugygyant fel
nyomában, utoljára csülökig esett a ló a dágványba.</p>
<p>A spanyolok még mindig nem akarták elhinni, hogy veszélybe
jutottak, előbb leszálltak lovaikról, s kantáron vezették azokat
maguk után. Egy-egy paripa megijedt, midőn lába alatt sülyedni érzé
a földet, az ott veszett, kínos vergődésével megrontva maga körül a
lenge utat: visszatérni sem lehete már az összetépett ingoványon. A
vas férfiak egyre növekedő dühvel üldözék meztelen ellenségeiket,
azok könnyedén futottak előttük.</p>
<p>Utoljára Hurtado oly mélyen szakadt bele az ingoványba, hogy
sarkantyúit nem birta a hinár közől kiszabadítani, társai, kik
segélyére siettek, csak növelték veszedelmét, mert a sokszorozott
teher alatt mind jobban engedt a bürü; az összetódult csapat
egyszerre keresztül szakítá a zsombékok gyökérszövedékét, s Hurtado
a csaták leghősiebb vitézeit maga előtt látta csoportosan,
védhetlenül egy utálatos sárba elmerülni.</p>
<p>E látvány után nem akart többé semmit látni és behunyta szemeit.
Még hallotta sokáig a kétségbeesettek halálkiáltásait, a vergődő
paripák rémes nyerítését s érezé, mint sülyed alá maga is
csendesen, izről-izre a posványos degetbe.</p>
<p>A halálhangok elcsendesülte után más hangok kezdték körülvenni.
Emberi hangok, de ismeretlenek, örömhangok és épen azért ijesztők:
ellenségei jöttek vissza. Ah, a rókáknak nem veszély az, a mi az
oroszlánnak. Itt kaczagtak már feje fölött, itt ropogott lábaik
alatt a száraz fű, és Hurtado most már óhajtotta, hogy bár sietne
az a <span class="pagenum"><a name="Page_226" id=
"Page_226">-226-</a></span> tengeri kobold, ki őt lábainál fogva
húzza lefelé; nehogy élve jusson ez utált ellenség kezébe.</p>
<p>A zöld sás ajkáig ért már, egy utolsót sohajtott: «Miranda» s
nem sokára csak hosszú hajfürtei úsztak még fenn az iszapon.</p>
<p>Akkor ezeket a hajfürtöket hirtelen megragadta valaki, keze
körül csavargatá s az élettelen lovagot ismét elővonta a
felvilágba.</p>
<p>Mikor Hurtado felnyitá szemeit, egy kőépületben találta magát,
mely hasonlít azokhoz, a minőket gyermekek építenek kártyából, alól
széles, hosszú sor, minden emelet egy szakaszszal kevesebb, a
legfelső csak egy szoba. Az inkák idejében így építettek.</p>
<p>Ő a legalsó osztályban lehetett, mert fektéből egy egész
teremsorozaton láthatott végig, minden terem nyilásánál lándzsás
őrök álltak.</p>
<p>Körülötte nők jártak-keltek; idegen rézvörös arczu némberek,
ifjak és vének, szépek és rútak. Kezei le voltak kötve
fekhelyéhez.</p>
<p>A mint szemeit felnyitá, a nők nagy zajt ütöttek s e zajra a
legszélsőbb teremből megindult egy csapat férfi, kiknek vezetője
sokban hasonlított Mangorához. Az ind arczok különben is nehezen
különböztethetők meg: Hurtado annak képzelte őt; s elgondolá, hogy
milyen válogatott kinzás az a pokolban, valakinek megmutatni
halálos ellenségeit és kezeit lekötözve tartani.</p>
<p>Az indusfőnök inte kisérőinek, hogy maradjanak a külső szobában;
ő egyedül lépett a lekötözött spanyol elé.</p>
<p>– Ellenség, – szólt hozzá tördelt spanyol nyelven; – meg vagy
kötözve, tehetetlen vagy, bepólyált gyermek vagy. Utolsó vagy a
fehér férfiak közől, a kiket a tenger hozott szárnyas úszó házban.
Mi öltük meg őket. Erősebbek voltak fegyverrel, megöltük
csalfasággal; utánunk jöttetek boszút állani, megfogtunk benneteket
csalfasággal. Húsz társad élve került kezünkbe; nekünk nem volt
vasöltözetünk, nem is próbáljuk a tieteket viselni; olyan az,
<span class="pagenum"><a name="Page_227" id=
"Page_227">-227-</a></span> mintha valaki magával hordaná a
tömlöczét. De azért mégis legyőztünk benneteket. Bátyád, a fehér
oroszlán, megölte az én bátyámat Mangorát.</p>
<p>E szóra elégülten sóhajta fel Hurtado.</p>
<p>– A megölt szellemének kiengesztelésére én is megölettem
elfogott társaidat. Mind megölettem őket. Válogatott kinzásokkal
ölettem meg. Egyet a vörös hangyák fészkébe kötteték ki. A hangyák
ették meg élve. Másikat nyers bivalybőrbe varrva a forró napra
tétettem, a zsugorodó bőr szorította agyon. Mást gyantával vonattam
be s hagytam égni, mint a fáklyát. Egyet lehajtott pálmasudarakhoz
köttetve lábainál fogva, lassankint hasíttattam ketté. Mind más meg
más halál nemével ölettem meg őket; mert a megholt szelleme az
ilyenekben gyönyörködik s a megöltek szellemeit engesztelni
szükséges. Most csak te vagy még hátra. Te magad a férfi, és egy
nő: a feleséged.</p>
<p>Hurtado szívén nyilalt keresztül ez a szó. Miranda él! és itt
van!</p>
<p>– Ti ketten vagytok az okai ennyi halálnak; mert hogy olyan
nagyon szerettétek egymást. Mangorát megrontották nőd szemei, hogy
nem akart mást szeretni, csak őtet. Nőd pedig nem akart mást
szeretni, csak téged. Ti vagytok a legnagyobb bűnösök; nőd, a miért
olyan szép, és te, a miért úgy szeret. Én felfogadtam Mangora
szellemének, hogy titeket foglak legjobban megkínozni. Jobban, mint
társaidat, a kiknek némelyike egy hétig kinlódott. A ti
kínjaitoknak tovább kell tartani. Halljad, miként?</p>
<p>Hurtado arra gondolt, bár csak Miranda is meghalt volna.</p>
<p>– Sem téged, sem nődet nem öletlek meg, – folytatá az indusfőnök
kegyetlen nyugalommal. – Ti élni fogtok. Be sem záratlak
benneteket; járhattok, kelhettek szabadon. El sem választalak
egymástól benneteket; egy házat adok át számotokra, abban lakjatok
tetszéstek szerint. Mindennel el lesztek látva, a mi az életre
kell; szolgálni <span class="pagenum"><a name="Page_228" id=
"Page_228">-228-</a></span> fognak benneteket cselédek, mint saját
magamat, s jaj annak, ki egy hajatok szálát meggörbiti. Az mintha
csak a bálványisten szemébe köpött volna.</p>
<p>Hurtado bámulva nézett az indus főnökre, ki mindezt a
legkegyetlenebb hideg düh kifejezésével mondá el.</p>
<p>– Hanem egyet tudj meg, fehér ember. Együtt lakhatol,
beszélhetsz, járhatsz, együtt ehetel feleségeddel; de kettőtök közt
fog feküdni az éles bárd. Tudod-e mit jelent a közben fekvő éles
bárd? Nem tudod. Én megtanítlak rá. Szeretitek egymást? Nagyon jó.
Lássátok egymást; beszéljetek, sohajtozzatok; hizelegjetek
egymásnak, epedjetek álmatlan éjszakákon át egymásra gondolva, ez
mind szabad: de egymást megölelni, megcsókolni nem lesz szabad. Egy
éber őr fog reátok mindenütt vigyázni, ébren és aludva; otthon és
odakünn; a házban és az erdőn. Megvesztegetlen árnyék fog utánatok
járni, a ki elárul, és ha egyszer, egyetlen egyszer elhagynád
magadat ragadtatni arra, hogy nődet megcsókold, akkor egymás
szemeláttára foglak benneteket halálra kínoztatni. – Most tehát
légy feloldozva és járj szabadon. Asszonyod lakásodon vár reád. Ő
is épen úgy tudja, hogy az ő csókja megöl téged, mint te tudod,
hogy a te csókod megöli őt. Most menj hozzá és élj, a meddig
akarsz… Sziripa király ezt itélte felőled.</p>
<p>Oh valóban Sziripa király legkegyetlenebb volt minden kaczikák
között, a kik valaha élni hagyták azt, a ki meg akart halni.</p>
<p>Milyen lehet két szerető szív viszonttalálkozása, kiknek csak
közelíteni szabad, de egymáson dobogni nem. Ifjú férj és ifjú nő, a
szerelem hevétől égve, mindennap láthatják egymást, járhatnak,
kelhetnek együtt virágos erdőkön, a hol fű, fa, madár, lepke,
minden szeret; csak ő nekik nem szabad szeretni egymást. Mondhatják
egymásnak a leghizelgőbb szavakat, de a két beszélő ajk között
közbül fekszik az elválasztó bárd: a mindenütt kisérő kém szeme.
<span class="pagenum"><a name="Page_229" id=
"Page_229">-229-</a></span></p>
<p>A nő mindig forróbban szeret, mint a férj; de a nő mindig is
jobban félti kedvese életét.</p>
<p>Miranda szent regéket tudott mondani férjének nagy királyokról,
királynékról, kik Istennek tett fogadás szerint örök epedésben
éltek: szerettek boldogság nélkül. Rájuk is ily koronák várnak.</p>
<p>Majd az asmodái démonról, ki az ó-szövetségi férjeket
nászéjeikben megkinozá, s az angyalról, ki őket megszabadítá. Ez
angyal védje őket is.</p>
<p>Sziripa királynak volt egy neje, fiatal, bársonybőrű, koralajku
némber: ez beleszeretett az ifjú idegenbe.</p>
<p>Szerette is és szánta is.</p>
<p>– Hallod-e te fehér ifju – mondá neki, – szeress engem és én a
kedvedért megölöm Sziripát, téged teszlek helyébe királynak, s
akkor leszesz rabszolga helyett király, özvegy helyett két nő
férje.</p>
<p>Hurtado undorodva utasítá el magától a rézkirályné
vallomását.</p>
<p>A királyné ez időtől még jobban szereté őt és üldözé.</p>
<p>Ezentúl két kém leste az ifju párt, a királyé és a királynéé, s
ha aludt volna az egyik, ébren volt a másik.</p>
<p>Miranda és férje tudták azt jól, hogy az egész házban, mely
lakásukra van rendelve, minden szolga, cseléd, felügyelésökre
rendelt őr, s megszabadulásra gondolni sem lehet. Hova? Kihez?</p>
<p>Mindkettő tudta azt, hogy egyetlen csók hitvesének halála lenne,
kínos, gyalázatos halála s e csók bármi édes lehet is, nem lett
kérve, nem lett adva.</p>
<p>A pokol istene a pogány hitregében azzal bünteté az az
elkárhozottat, hogy az örökké éhezőt szüntelen előtte libegő s
ajkaitól elfutó lakomával ingerlé; – a chinai hóhérművészek a
kínzás legfinomabb nemének találták a halálraitéltet nem hagyni
elaludni, szüntelen ébren tartva ölni meg. Sziripa túltett
rajtuk.</p>
<p>Van egy ananászfaju gyümölcse Dél-Indiának, melynek nedvéből
csodaszerű italt készítenek; a ki azt megkóstolja, <span class=
"pagenum"><a name="Page_230" id="Page_230">-230-</a></span>
szerelmes bódulat lepi meg idegeit, szívén uralkodni többé nem bir;
túlságos élvezet után meg is öli az embert.</p>
<p>Sziripa oly kegyetlen volt, hogy e gyümölcsöt szüntelen
föltéteté az elitéltek asztalára s annak nedvét a számukra küldött
pálmabor közé vegyítteté.</p>
<p>Ők azonban soha sem nyúltak e haláladó édes méreghez; valami
undort éreztek iránta, mely éltüket őrizte meg.</p>
<p>Egyszer Hurtado egy ily gyümölcsről leszakított egy húsos
pikkelyt, s a kezére fecscsent nedv azon olyszerű lemoshatlan
nyomot hagyott, minőt a farkastej hagy a bőrön. «Ez méreg» mondá
nejének.</p>
<p>– Nem jobb volna-e, ha meghalnánk együtt, mint hogy élünk így
együtt?</p>
<p>És megoszták egymás közt a gyümölcsöt. Ezuttal nem Éva volt, ki
az almát kinálta férjének.</p>
<p>Az édes méreg eltöltött minden eret. Ez a halál. A halál nagyon
édes. «Ölelj meg, csókolj meg» rebegék egymásnak.</p>
<p>A kémek futottak hírt vinni a királynak, királynénak.</p>
<p>«A férj megcsókolta nejét!»</p>
<p>Jött a király és a bakó; a királyné és a kínzók.</p>
<p>Miranda ajka még akkor is férjéhez volt tapadva. A csók hosszú
volt, mert a túlvilágon végződött. Az öröm végtelen, mert a
halálban múlt el. Két szív szakadt meg egymáson.</p>
<p>Az angyal, ki Tóbiást megmenté a rossz szellemtől, ezeket is ki
tudta ragadni a vad ellenség kezéből s bizonyosan jó hely, a hova
vitte.</p>
<h2>A FEHÉR LAP.</h2>
<p>Gaussin kisasszony fiatal szinésznő volt, Bouret úr pedig fiatal
boltossegéd, mikor egymással megismerkedtek.</p>
<p>Mikor megismerkedtek, még Gaussinnak nem volt híre, Bouretnek
nem volt vagyona: egyik sem adhatott a másiknak <span class=
"pagenum"><a name="Page_231" id="Page_231">-231-</a></span>
egyebet, mint saját magát. De hát nem elég sok-e ez? Ha az ember a
kedvesének úgy átad mindent, hogy magának nem tart meg semmit.</p>
<p>Fiatalok voltak és szerették egymást.</p>
<p>Később Gaussin hírt szerze magának; a hír aranyat is terem (nem
nálunk, hanem másutt), hullott a koszorú, vers és louisdor a
kedvencz művésznő lábaihoz; hullottak hasonló mértékben sebzett
szívek is lábaihoz. A szíveket ott hagyta, a többit megosztotta
Bouretval; a koszorúkon pihentek együtt, a verseken nevettek együtt
s a louisdorokat elköltötték együtt.</p>
<p>Bouretnek ekkor sem volt még semmije, csak jó szerető szíve;
hanem hiszen ez is Gaussiné volt.</p>
<p>– Nem maradok én mindig ilyen szegény, mondá az ifju szerelmes
kedvesének; nekem álmaim vannak, a mik azt jósolják, hogy még
egykor milliomos leszek; oh az ilyesmit csak akarni kell. És ha
egyszer én nekem egy millióm lesz, akkor te neked meg egy milliód
lesz és egy sous-d. Egy sous-t tán érek magam is – ráadásképen?</p>
<p>A szerető megölelte s azt mondá rá, hogy ő ezt a «másik» milliót
tartja meg.</p>
<p>A fényes álmok nem hagyták nyugodni a nagyravágyó ifjut, egy
napon búcsut vett Gaussintól. Elindult a szerencsét üldözni.</p>
<p>– De nem akarok adósod maradni, im egy üres lapot hagyok nálad,
nevemmel aláirva, két tanú által előttemezve, felül a czimzet saját
kezemmel: «Gaussin kisasszonynak; kötelezvény: Én alulirott
kötelezem magamat…» a többit töltsd ki te, majd ha milliomos
leszek.</p>
<p>Azzal megcsókolták egymást, Isten tudja hányszor és hányadszor?
s elváltak.</p>
<p>Ez elválás után Gaussin kedélye nem volt többé az, a mi eddig;
valami búskomolyság vett erőt rajta; ez átvonult szerepein is,
ártott hirének s lassankint elfogyasztá a koszorúkat, verseket és
louisdorokat. Mert ilyen a művész dicsősége. <span class=
"pagenum"><a name="Page_232" id="Page_232">-232-</a></span></p>
<p>Bouret pedig milliomos lett.</p>
<p>Merész vállalatok, előre tekintő lélek, jóltevők hátát kellő
időben zsámolyul használni tudó bölcseség, s hozzá egy kis háborús
világ, léggömb sebességgel emelék fel az óhajtott millióig.</p>
<p>Persze, hogy a mint az első milliója megvolt, a szegény Gaussin
nem jutott többet eszébe.</p>
<p>És azután jött a második millió, jött a tizedik, jött a
századik, utoljára hatszázezer livre évi jövedelme volt, a mi
papirosra lefordítva tesz a mi pénzünk szerint hat millió osztrák
értékű forintot.</p>
<p>No akkor meg már épen nem gondolt a szegény kis Gaussinra.</p>
<p>Ah, hisz már akkor az udvarhoz volt bejárata; a hol a világ első
szépségei voltak egy kalitban, a kiknek nem is ő udvarolt, hanem
azok neki. Kinek jutott volna itt eszébe a régi Gaussin?</p>
<p>Azaz, hogy néha még is eszébe jutott ez a név, mikor a
főkönyvében lapozgatott s egy betöltetlen szám figyelmezteté, hogy
van egy általa régente kiadott charta bianca, még pedig egy
könnyelmü szinésznő kezében, a ki majd annyit irhat rá, a mennyit
neki tetszik.</p>
<p>Többször fel is szólíttatá ügynökei által Gaussint majd
barátságosan, majd hivatalosan, hogy adja elő azt a fatalis fehér
lapot, irjon rá valami összeget, legyen az száz, vagy kétszázezer
frank, szabja árát, de ne tartogassa tovább magánál, mert az a
magas financiér számításait untalan zavarja.</p>
<p>Gaussin azonban nem egyezett. Minden barátságos és hivatalos
felszólításra azt felelte, hogy nem adja a fehér lapot, mert az
neki egy milliót ér.</p>
<p>Világos, hogy régi szaván akarja fogni a bankárt az impertinens
creatura s egy kerek milliót akar tőle facsarni.</p>
<p>Félmilliót már igért Bouret a fehér lapért, de Gaussin nem adta
elő. <span class="pagenum"><a name="Page_233" id=
"Page_233">-233-</a></span></p>
<p>Egyszer nagy szüksége volt XV. Lajos királynak pénzre.</p>
<p>A bankároknak saját házaikban való meglátogatását nem III.
Napoleon találta fel; ezt tette XIV. Lajos Bernát Samuval, a kinek
az apja egyházfi volt, és XV. Lajos Bouretval; és e magas
kitüntetés a bankároknak mindig sok pénzükbe került. A Croix
Fontaine-i pavillont, melyben Bouret fejedelmét megvendégelte, négy
millió bánta meg.</p>
<p>A király ép oly kegyelmes volt, mint Bouret engedékeny. A sok
magas kegyosztalék között az is előhozatott úgy «en passant», hogy
jó volna azt a hóbortos Gaussint törvényesen kényszeríteni, hogy
bizonyos «fehér lapot» a bankár aláirásával adjon elő, s egy
megitélendő sommával elégedjék meg, nehogy még zavarba hozza a nagy
financiert, épen akkor, midőn a fejedelem pénzügyeinek rendezésére
áldozza fel tehetségeit. – Oh hisz ezen legkönnyebb segíteni.</p>
<p>Gaussin kisasszony ellen rögtön kiadott egy lettre de cachet, ő
egy kis időre elvándorolt a Bastillebe; de zsöllyeszékben vitték,
nem történt semmi baja. Az alatt hivatalosan felnyitották fiókjait,
meglelték a lepecsételt levelet, melynek hátuljára volt irva
«Bouret kötelezvénye», azt a törvényszék elé vitték; ott
felbontották.</p>
<p>A fehér lap már be volt töltve.</p>
<p>És mi volt a kötelezett összeg?</p>
<p>«Én alulirott, Bouret János, kötelezem magamat – a szegény kis
Gaussint holtomig szeretni.»</p>
<p>Egyéb semmi.</p>
<p>… Tizenhét esztendő múlva Bouretnak nem voltak se milliói, se
palotái; hanem az adósok börtönében halt meg, s eltemettetett
hitelezői költségén.</p>
<hr class="chap" />
<p><span class="pagenum"><a name="Page_234" id=
"Page_234">-234-</a></span></p>
<p><span class="pagenum"><a name="Page_235" id="Page_235"><br />
-235-</a></span></p>
<h1>MILYENEK A FÉRFIAK?</h1>
<p class="center">ELBESZÉLÉSEK. <span class="pagenum"><a name=
"Page_236" id="Page_236">-236-</a></span> <span class=
"pagenum"><a name="Page_237" id="Page_237"><br />
-237-</a></span></p>
<h2>A KARDVAS ÉS A VILLÁM.</h2>
<h3>I.</h3>
<p>Köröskörül, a mennyire szem lát, egy bokor, egy kóró, egy pálma,
egy fűszál sem lepi a mezőt; a láthatár egyik szélétől a másikig
nem vet semmi árnyat a kelő nap előtt, csupán egy domb a puszta
közepén, s egy férfi, a ki a domb oldalán fekszik, könyökét azon
négyszögű kőre nyugtatva, mely a domb elejére van ásva.</p>
<p>A férfi most ébredt föl, vagy tán most hagyta el a reggeli
imádkozást, még térdelve fogadja a napot, s keze hosszú olvasója
fekete gyöngyein nyugszik.</p>
<p>Viselete olyan, mint keleten a koldusoké; durva daróczpalástja
szőnyegül alája terítve, szétnyitott ujjatlan inge naptól égett
sebhelyes karjait engedi láttatni; lábai fedetlenek, az egyik
nyomorék, sánta, megcsonkított.</p>
<p>A férfi haja és szakálla fehér, de arcza tagadja éveit, az még
fiatal, piros, életszinű; széles homlokán semmi ráncz, szemei
fényesek, villogók; ajkai teljesek, egész tekintete szelid,
szilárd, komoly. Valami kegyes zarándok, valami szent bölcs, valami
nyomorék koldus.</p>
<p>A pusztaság keleti láthatárán, köves Szivász sík pusztája
fölött, egy magas, vörös pyramid állja a napsugarak útját; a hajnal
ködében inkább egy vörös árnyhoz hasonló. A nyugati határon pedig
egy álló felhő borong, mely mozdulni nem látszik; egy fekete,
szegélytelen felhő, melyet a hajnal szele meglebbenteni nem bir, a
hajnalsugár megaranyozni nem tud. <span class="pagenum"><a name=
"Page_238" id="Page_238">-238-</a></span></p>
<p>Az egész vidék felett emberhangtalan csend van; hanem e méla
csenden keresztül hangzik valami folytonos fájdalmas zengés, mely
mintha a föld alól jőne. Messze, messze, köröskörül, mindenütt, a
merre a puszta terül, hangzik az a vérfagylaló, szomorú,
szívreszkettető hang; mintha az élő föld siralma volna, mintha
elkárhozottak nyögése, kiáltása hangzanék fel onnan az alvilág
boltozatai alól, tompítva a föld rétegei által; mintha átkozott
szellemek zűrdala töltené meg a levegőt, a miről senki sem tudja
honnan jön és hová megy?</p>
<p>A magános vándor arczán nem látszik semmi vonása a félelemnek; a
puszta rémképe, a puszta rémsírása nem borzasztja őt vissza.</p>
<p>Ha e puszta dombon, kisértetsóhaj közepett végig alhatta az
éjszakát egyedül, a napot sem fogja rettegni; – még egyszer leborul
a halomra, s homlokával a durva követ érintve, esküvő szóval mond,
a pornak beszélvén:</p>
<p>– Oh bölcsek bölcse! Hadd eltanulnom nagy tudományodat, hogy
bevándoroljam vele a világot és bevégezzem azt, a mit te félben
hagytál!</p>
<p>És azzal feláll s nagy méltósággal körültekint a pusztán.</p>
<p>Az a puszta Iran boldog földe; még tegnapelőtt Ázsia negyedik
paradicsoma, ma sivatag.</p>
<p>Az a domb Abu Mozlim sírja, ki fél millió embert öletett meg
hosszú harczaiban.</p>
<p>Az a bölcs, az a vándor, az a koldus, ki a síron pihent, Timur,
– a kardvas. Rettentő gúnynevén Timur Lenk, a sánta; hizelgői
nyelvén Gurgán, a nagyúr; – Szahil Kirán, az idők ura; – Dsihángir,
a világfoglaló; a kilencz világhódító közül a legutolsó, kinek
fején huszonhét ország koronája nyugszik, kinek lábai alatt az
Industól a Volgáig huszonhét ország népei nyögnek; a rettenetes
Tamerlan!</p>
<p>Az a veres gúla ott a keleti láthatáron, az a koponya-pyramid,
melyet kilenczvenezer hadi fogoly levágott fejeiből rakatott, – az
a mozdulatlan felhő a nyugati látkörön, <span class=
"pagenum"><a name="Page_239" id="Page_239">-239-</a></span> az
Szivász füstje, mely két nap előtt még százezer lakos városa volt,
és ma ugyanannyinak sírja.</p>
<p>Ez a félelmetes döngés, sírás itt a föld keblében: ez pedig
négyezer örmény harczos jajszava, kiket a győztes hódító élve
behantoltatott, deszkákkal falaztatva ki sírjaikat, hogy
halálkínjaik sokáig tartsanak. Azok sírnak fel a föld alól.</p>
<p>És a sánta ember, bivalycsont buzogányára támaszkodva,
önelégülten néz végig a pusztán, mely tegnapelőtt még paradicsom
volt s melyet az ő paripái tapostak ilyen sivataggá.</p>
<p>A mit lát, a mit hall, az lelkének gyönyör!</p>
<p>A puszta sír! A föld siratja önmagát!</p>
<h3>II.</h3>
<p>Timur tábora teli volt mindig tudósokkal, költőkkel,
énekesekkel.</p>
<p>Mikor egy országot elpusztított, mikor egy várost földig
rontott, élő nem maradt nyomában, s a hol ő keresztülment, nem
maradt utána sem gyermeksírás, sem ebugatás, sem kakasszó, mindent
kiirtott.</p>
<p>Hanem a tudóst, a költőt, azt megkimélte.</p>
<p>A dúlás napján sátora menhely volt számukra, testőrei azok
kapuinál álltak, hogy egy hajukszála meg ne görbüljön, s midőn
odább ment, csak a halottak kincseit vitte magával, a holt
kincseket, az ezüstöt, aranyat, gyöngyöt és az élő kincseket, a
tudományt és a művészetet.</p>
<p>Táborában hemzsegett a csillagjós és bűvész, költő és utczai
énekes, népbölcs és kötéltánczos, festész és majomtánczoltató,
orvos és szemfényvesztő, mérnök és sólyomidomár; Timur mindezeket
fényben járatta, gazdagon fizette, bőven lakmároztatá, – és
mindezeket végtelenül megvetette.</p>
<p>Hordta őket táborával, hogy bolondítsák a népet; de őtet magát
nem! <span class="pagenum"><a name="Page_240" id=
"Page_240">-240-</a></span></p>
<p>Mit törődött ő a csillagjóslatokkal, ki magánál fényesebb
csillagot nem ismert? mit tanult volna ő a történetiróktól, ki maga
csinálta a történetet? mit hallgatott volna ő a versekre, mik forró
szerelmet énekelnek, ki a rabnépek leányait díjban osztá
zsoldosainak?</p>
<p>Megveté az egész tudós hadat. De felhasználta őket, hogy a
népekre hasson általuk.</p>
<p>A tábor hadd hallgassa a költők regéit, hősök viselt dolgairól;
a krónikások hadd jegyezzék fel pergamentjeikre azt, a mit ő
parancsol, hogy feljegyeztessék; a sok mindenféle komédiás hadd
mulattassa a népet, s hadd tudja az, hogy mind e mulatságot az ő
urának köszönheti, az oszt örömeket, tréfákat, látványokat az ő
szolgáinak.</p>
<p>A hedzsref nyolczszázharminczadik évében történt az, hogy két
hódító birodalmának sarkai összeértek; az egyik volt Timur, a másik
Bajazid, kinek mellékneve volt Dsildirim, – villám.</p>
<p>Ugyanazon Bajazid, kinek neve egy más boldogtalan nemzet
évkönyvébe is vérbetükkel van beirva; a mely nemzetet, a kik nagyon
kegyelmesek nevére emlékezni, még ma is magyarnak neveznek, – a
nikápolyi diadalmaskodó Bajazid.</p>
<p>A hol két kard éle összeér, ott verekedés van. Két világfoglaló
hogy férhetett volna meg egymás mellett?</p>
<p>Bajazid három olyan tartományt hódított meg fegyverrel, mik
Timur védhatalma alatt állottak, s Taherten, Szaruchán és Aidin
khánjait városaikból kizavarta, Aidin khánját fogságra vitte,
nejével együtt.</p>
<p>Aidin khánja pedig kegyencze volt Timurnak.</p>
<p>Timur e bántalomért követeket küldött a szultánhoz, kérve, hogy
adja ki védenczeinek tartományait, Aidint és nejét, valamint a
menekült Taherten khán háremét bocsássa szabadon.</p>
<p>A szultán a büszke szóval jövő követséget meg akarta öletni,
csak vezérei beszélték le róla; lám Timur, a puszták fia, ellenség
követeit meg nem öleti soha. Azonban <span class="pagenum"><a name=
"Page_241" id="Page_241">-241-</a></span> azt mégis megtevé, hogy
Timur követeit tevefarkkal verette végig az utczán és tömlöczre
vetteté. Timurnak pedig azt üzente vissza, hogy ha még egy szót mer
Aidin khánért emelni, azt két darabban fogja megküldeni hozzá.</p>
<p>Timur hallgatott és készült.</p>
<p>Készületeinek helye volt a mező, eszközei a fegyverek.</p>
<p>Míg a táborok ortái rendre gyülekeztek, a harczi népet mulattatá
költő, dervis és kötéltánczos.</p>
<p>Egy napon Shacheddin, Timur történetirója, megszólítá a
gondolataiban elmerült Timurt.</p>
<p>– Világ ura; légy kegyelmes; egy bűvész kivánkozik színed
elé.</p>
<p>– Miért? Ha pénz kell neki, megkaphatja a nélkül, hogy
látnám.</p>
<p>– E bűvész nem pénzt, tetszésedet akarja megnyerni.</p>
<p>– S ha azt meg nem nyeri, akkor időmet lopta el; az idő pedig
élet, s így életemet lopja, s azzá lesz, a mivé a
királygyilkosok.</p>
<p>Ily eszmejárást sokszor lehete hallani Timurtól, ki egy
sophismáért öletett, egy találó élczért megkegyelmezett.</p>
<p>Shacheddin nem tágított.</p>
<p>– A bűvész Damascusból való, Aidin szülővárosából.</p>
<p>– Aidin! sóhajta fel Timur s ez emléknél gondolkozóvá lett. Jól
van, jőjjön elém; de add tudtára, hogy én is bűvész vagyok, s
megtörténhetik, hogy lábaihoz fogom tenni a fejét, s azt kivánom,
hogy tegye a helyére ismét.</p>
<p>Shacheddin földre borult és eltávozott.</p>
<p>Perczek mulva Timur testőrei futva jöttek a bűvészszel Timur
elé. A tisztelet szabálya volt az, hogy mindenki, ki a hatalmas úr
elé jön, szaladva jőjjön és sebesen boruljon arczra; lassan járni
kevélyek dolga.</p>
<p>A bűvész tarka tali ruhába volt öltözve, fején hosszú hegyes
süveg, körülfonva selyem szövettel; szakálla sárgára volt festve és
szemöldökei kékre; képe teleirva talikbetűkkel zölden és
vörösen.</p>
<p>– Bűvész! szólt hozzá Timur, kegyetlen gúnyolódással;
<span class="pagenum"><a name="Page_242" id=
"Page_242">-242-</a></span> hol jártál iskolába? Almanzor bolondjai
közül vagy-e, vagy a chinai bohóczok czéhébül? Tudod-e azt a
mesterséget, hogy egy jelenlevő embert más országba átvarázsolj,
vagy egy más országban levőt ide varázsolj elém? Értesz-e e
tudományhoz?</p>
<p>– Értek hozzá uram, felelt a bűvész földig hajolva.</p>
<p>– Ha értesz, akkor tedd meg azt, hogy itt előttem álljon e
pillanatban Aidin khánja, az én szeretett szolgám; s ha ezt meg nem
teszed, akkor tedd meg azt, hogy te magad légy ezer mérföldre
innen, mert ujjam hegye ezer mérföldre ér, s ujjam hegyén van
halálod.</p>
<p>– Parancsod szerint teszek, szólt a bűvész, hagyd meg
szolgáidnak, hogy hozzanak elém egy kádat tele vízzel.</p>
<p>– Igy tett Shachabeddin is, szólt hideg tréfával Timur. Hozzatok
kádat a bűvésznek.</p>
<p>A kádat tele vízzel letették a bűvész elé; az ruhástul belépett,
s azzal lebukott a víz alá.</p>
<p>Timur hitetlen megvetéssel nézett a szemfényvesztés műtételére,
s a halál nemeiben válogatott, melylyel az ügyetlen csalót
megbüntesse.</p>
<p>Ekkor egyszerre kétfelé csapott a víz a kádban, s a tarkaképű
bűvész helyett egy férfias, deli ifju állt Timur előtt, vállig omló
szöghajakkal.</p>
<p>– Itt áll Aidin khánja!</p>
<p>Timur, mint a gyermekére találó oroszlán, szökött fel helyéről,
s odarohanva, karjai közé zárta az ifjut, s bár féllába biczegett,
ölében vitte őt sátoráig s ott leülteté párduczbőr fekhelyére maga
mellé.</p>
<p>– Hogy jöttél ide?</p>
<p>– Mint bohócz, szólt mosolyogva Aidin khán. Egy szál kötélen
tánczoltam végig ellenséged birodalmán. <span class=
"pagenum"><a name="Page_243" id="Page_243">-243-</a></span></p>
<h3>III.</h3>
<p>«Egy fejedelem, mint kötéltánczos!»</p>
<p>Lehet-e lealázás ennél nagyobb? Lehet-e boszúra tárgy
keserűbb?</p>
<p>– Merre jöttél? Mi városokon keresztül? kérdezé Timur a khánt,
kit lábai elé ültetett.</p>
<p>– Smyrnából mint kengyelfutó szöktem el; a bámuló nép addig
dicsérte gyors lábikráimat, míg egyszer aztán elvesztem szeme elől.
Aleppóban majmokat tánczoltattam, Bagdadban bukfenczet hánytam,
Damaskusban egy kötélen felmásztam a minareh tetejére; Angorában
éles kardokat dugtam le a torkomba, Szivászban a szultán fia előtt
égő parázsokat nyeldestem.</p>
<p>Timur Lenk ujjaira szedte a városok neveit, a miket Aidin khán
előtte sorra számlált: Smyrna, Aleppo, Damaskus, Bagdad, Angora,
Szivász.</p>
<p>Egyik kő nem marad a másikon belőlük, és a bámész nép, mely egy
fejedelem bohóczugrásain kaczagott, meg fogja azt siratni majd és a
sirásra nem lesz sok ideje.</p>
<p>– Hát gyermekeid? kérdé Timur kegyenczét.</p>
<p>Aidin felsóhajtott.</p>
<p>– Azok Bajazid rabszolgáinak korbácsát csókolják.</p>
<p>– Nem fogják csókolni sokáig.</p>
<p>Timur hivatá Shacheddint, s új levelet iratott vele a
szultánhoz. Gondja volt rá, hogy midőn saját nevét a levélre irja,
az a szultán nevével egyenlő sorban álljon; ne is legyen nagyobb
betükkel irva, mint az övé, se más szinű festékkel. Timur nevét nem
alul, hanem felül szokta irni a levélre.</p>
<p>A levél szavai nem voltak szenvedélytől sugallva, de azért tele
kevélységgel.</p>
<p>«Nem tudod-e, hogy Ázsia legnagyobb része fegyvereimnek s
törvényeimnek hódol? nem tudod-e, hogy hadseregem egyik tengertől a
másikig ér, s a föld fejedelmei sort <span class="pagenum"><a name=
"Page_244" id="Page_244">-244-</a></span> állnak kapum előtt? S mi
a te büszkeséged? Az anatoli keresztyének fölötti szegény diadalok?
Azok felett győztél, mert a próféta kardja volt kezedben, s azt
megáldá Allah. De ki véd meg én ellenem? Egyedüli védelmed a korán,
melynek parancsait teljesíted, mint én. Légy bölcs és ne vesd meg
ellenségedet azért, mert valaha kicsiny volt. Mikor a sáska megnő,
hogy szárnyai megveresednek, akkor szembeáll a verébbel, mely őt
meg akarja enni, és megverekszik vele.»</p>
<p>A milyen gyorsan arab mén száguldhat, oly sietve vitték Timur
hirnökei az izenetet Bajazidhoz, melyben a khán még egyszer
fölszólítja a szultánt, hogy elfoglalt városait adja vissza békén,
elűzött khánjainak családjait bocsássa szabadon s azután menjenek
seregeikkel Allah nevében keletnek, nyugatnak, egyik a
bálványimádókat kiirtani, másik a keresztyén világot letörni.</p>
<p>A milyen gyorsan arab mén száguldhat, oly sietve jött vissza
Bajazid válasza Timurhoz, ki azt még mindig táborában várta.</p>
<p>Timur alig nyitá fel a levelet, már a harag pirja futotta el
arczát. A mint felül a nevek egymásután irva voltak, Bajazid neve
egy hüvelykkel magasabban állt, mint Timuré, s míg ez feketével
volt irva és apró betükkel, mint a többi irás: a szultán neve
talikbetükkel és aranyos festéssel pompázott.</p>
<p>A szöveg sem volt engesztelőbb.</p>
<p>Nem olvasá a hizelgő neveket Timur, nem nevezték őt Gurgánnak,
Dsihángirnak, hanem nevezték országok rablójának, pusztai
tolvajnak, féregnek, nyomoréknak, félembernek, ki egyik lábára
sánta. És olvasá híre ócsárlását, fegyverei gúnyját, kérelme
kicsúfolását, fenyegetései megvetését.</p>
<p>«A mit elfoglaltam, az az én országom; a kit elfogtam, az az én
rabszolgám».</p>
<p>«Ha el akarod venni, jőjj érte».</p>
<p>«Jőjj és hozd magaddal milliónyi hadaidat, a nyomorult
<span class="pagenum"><a name="Page_245" id=
"Page_245">-245-</a></span> nyíllövőket, kik edzett vitézeim előtt
mint polyva fognak szétszóratni.»</p>
<p>«Jőjj és szemközt fogsz találni».</p>
<p>«Jőjj és háromszor légy nődtől elválasztva, ha meg nem jelennél
előttem!»</p>
<h3>IV.</h3>
<p>«Háromszor légy nődtől elválasztva, ha meg nem jelennél!»</p>
<p>Kelet minden történetirója az irtózat visszatiltó remegésével
jegyezte fel e bántó mondást! Ibn Shunah Arabshah, Sherefeddin, a
persa Khandemir, mind borzalommal irják le e szókat, s a keresztyén
történetirók, Phranzas, Chalcondylas, maguk is bevallják, hogy
muzulmánt nagyobb káromlás ennél nem érhet.</p>
<p>«Háromszor légy nődtől elválasztva!»</p>
<p>A ki egy nőt szeret, imád, becsül; hű társat, gyermekei anyját,
királynét a világ előtt és királynét otthon.</p>
<p>És a ki tudja, hogy az alkorán parancsa szerint férj könnyen
elválhat nejétől; de ha ujra vissza akarja azt venni, akkor e nőnek
előbb egy új férj karjába kell vándorolnia, e férjnek kell őt újra
eltaszítani s csak úgy lehet ismét első férjeé.</p>
<p>Oh az borzasztó szidalom egy muzulmánnak: «háromszor légy nődtől
elválasztva».</p>
<p>Ez több az arczulverésnél, ez több a kard-kettétörésnél, ez több
az ősök sírjainak bemocskolásánál! Ez halálsérelem egy
muzulmánon!</p>
<p>És ha e muzulmán egy fejedelem? – És ha e fejedelem egy
Timur?</p>
<p>Timur Lenk nem sírt, nem ordított, nem dühöngött. Némán
felemelkedék, s két kezével kiterjesztve, feltartá az égre a
végzetes irást, mintha mondaná ott valakinek: «im olvasd te
is».</p>
<p>És vezérei, fiai, a vazall fejedelmek borzadva látták őt
<span class="pagenum"><a name="Page_246" id=
"Page_246">-246-</a></span> sátora közepén állni, a mint ajkai
némán beszéltek, valami olyan beszédet, a miből nem hallott senki
semmit, hanem ha azok, a kik magok is láthatatlanok.</p>
<p>És azután összehajtá a levelet csendesen, s eldugta keblébe,
hogy ott viselje azt, míg megboszulva nem lesz e bántás.</p>
<p>És azután nem látszott arczán semmi harag.</p>
<p>Timur nem verette lánczra a sértő izenet hozóit, mint tett
Bajazid az ő követeivel; nem vágatta le orraikat, füleiket:
aranysüvegeket, hímes köntösöket ajándékozott nekik, s lóra ültetve
valamenyit, kiséretébe bocsátá, s körülhordozá őket táborában;
meghagyta nekik számlálni zászlóit, seregeit; előttük gyakoroltatá
harczelefántjait, mik neki mennek a görögtűznek, s megismerteté
velük, hogy lovasainak dolmánya alatt pánczél, turbánja alatt
aczélsisak van. – Menjenek vissza urukhoz békén, mondják el neki,
hogy Timur készen áll, meg fog jelenni előtte; meg is várja őt, ha
előbb érkezik s nem sietteti; készüljön el jól, szedje össze derék
hadait; s hogy ideje legyen, Timur ellenségéhez méltón
megjelenhetni, addig Timur Szivász várát veszi ostrom alá, mely a
szultán legerősebb védbástyája.</p>
<h3>V.</h3>
<p>A Taurus hegytetőről nézett végig Timur Lenk boldog Anadoli
völgyein. Egy új világ, egy új paradicsom terült lábai előtt; zöld
mezők, zöld ligetek között száz helység fehérlett távol és közel;
és a merre zöldet látott a szem, ott mind az ő hadseregei
tanyáztak.</p>
<p>Előtte, a völgytorkolatban, feküdt Szivász, tömör bástyákkal
kerítve minden oldalról, s körülfogva mély vízárkokkal, miket három
oldalon süppedékes mocsár tesz hozzáférhetetlenné, csak a
negyediken van szabad tér, mely kapujához vezet, s azt háromszoros
fal védi, magas őrtornyokkal. <span class="pagenum"><a name=
"Page_247" id="Page_247">-247-</a></span></p>
<p>Ez azon hely, a melynek jajkiáltása hírül viendi Bajazidnak,
hogy Timur megindult a hadba.</p>
<p>Előre meg volt az izenve Bajazidnak, készülhetett reá.</p>
<p>Százezer lakója volt Szivásznak, közte húszezer harczos férfi;
ezekhez a szultán még tízezer örmény vitézt küldött, hadai javából,
s vezérül Ertogrult, másodszülött fiát.</p>
<p>Harczkészlet, élelem egy évi ostromra volt felhalmozva a várban,
melynek kérkedő mellékneve volt: a megvíhatlan.</p>
<p>Egy év! Akkorra már az árpát is lekaszálják Szivász palotáinak
udvarán, a mivel azokat Timur Lenk gúnyra bevetteti.</p>
<p>Timur hadseregében a huszonhét szolganép hajlamai szerint volt
osztályozva. A tatár és persa alkotta lovasságát, a bányászatban
gyakorlott mandzsu építé földalatti aknáit, a hajlékony indu fajból
válogatta csapatait, miket «falmászóknak» nevezett.</p>
<p>Mindegyik egy-egy bűvész, ki egy kötéllel derekán, egy hegyes
vassal kezében, fogai között a jatagán, egész testén semmi öltöny,
éjszaka az ellenséges falhoz mászva eljut, nesztelenül, mint a
kigyó, a téglák közeibe fogózva, félig a síma falhoz tapadva, félig
alant álló társa vállára nehezülve, a bástya párkányáig
felkapaszkodik, míg az eleven lábtó, ember ember vállán, a szédítő
magasságban a falhoz tapadva, egész a bástyafal párkányáig fölér; s
ez eleven hágcsón, társai testén felkúszik a többi; ha leesik egy,
összezúzza magát, fogait összeszorítja s hangtalanul meghal, hogy
nyögése el ne árulja társait. Az első felmászók csendesen
odakúsznak a gyanútlan őrhöz, mint a párducz, a földhöz meglapulva;
mikor az hátat fordít, hirtelen nyakára vetik a hurkot s lerántják,
– egy szó sincs, az meghal. Azután ha ezeren, kétezeren feljutottak
a bástyára, akkor lesuhannak az őrtornyokhoz, megfojtják a
vigyázókat, elvagdalják a hidak lánczait, kitárják a kapukat; akkor
aztán rajta! jöhetnek Timur vasemberei, <span class=
"pagenum"><a name="Page_248" id="Page_248">-248-</a></span> a
kiknek mind a két kezükben kard, ölni, vágni, pusztítani!</p>
<p>Sokszor sikerült már ez orozva támadás a falmászókkal Timurnak.
Erős sziklavárak, mik hosszú ostromra voltak készen, egy éjjel,
lopva, álomban, estek a hódító kezébe. E sors volt szánva
Szivásznak is. A kapuk fekvése, a sánczok belseje kémek által el
volt árulva jól.</p>
<p>Csak egyről nem tudósíták Timurt; arról, hogy Ertogrul
mellékneve «az éjmadár»; a szultán másodszülötte soha sem alszik
éjjel, mindig nappal; éjjel a falakat járja, mint a bagoly.</p>
<p>Timur várta éjfélig, várta hajnalig a jeladást a kapuk felől;
katonái kardmarkolaton a kézzel, szemeikkel a várfalon lesték a
roham perczét. A gönczöl körül is fordult már az égen, a
hajnalcsillag is feljött és még semmi nesz sem volt a várban.</p>
<p>Mikor aztán kivilágosodott, a várfalakon felállított huszonnégy
óriási vetőgép elkezdett egyszerre megmozdulni, s a mint az
érczrudak süvöltve ellökék tekéiket, Timur Lenk a táborába lehulló
lövegekben saját indus vitézeinek göndörhajú fejeire ismert.</p>
<p>Reggeltől késő estig hajigálta Timur táborát az ostromlott
várnak minden balisztája tulajdon legjobb vitézeinek
koponyáival.</p>
<p>Timur tizével, huszával látta e drága főket a légből aláhullani.
Mind válogatott athleták, kitanult erőművészek, kik Delhiben
végezték tanulmányaikat, kik Georgia sziklaoduiból köteleken
alábocsátva verték ki az ellenséget. Mind levágattak!</p>
<p>Késő estig hullottak a véres tekék a hódító lábaihoz;
összegyűjthette őket. Neki sok ily gyűjteménye volt már; de ezek az
övéi voltak.</p>
<p>Ertogrul úgy tett, mint a ki az oroszlánt korbácscsal üti
meg.</p>
<p>Timur ekkor nyolczezer aknaásót állított munkába. Csak egy
helyen volt hozzájárulható a várlak, azon helyhez <span class=
"pagenum"><a name="Page_249" id="Page_249">-249-</a></span> egy
széles alagútat vágtak a föld alatt, azt kiboltozták gerendákkal,
azután megtölték kénnel és földi gyantával s akkor
meggyujtották.</p>
<p>A megszállás tizenheted napján a szivászi őrsereg valami nehéz,
fojtó gőzt érze a légben, mely a szívre nehezült, a bátorságot
lohasztá, a föld forró volt és veres színt öltött, fű, fa kiszáradt
a bástyák körül s nyiladozó repedések hasogatták meg a tömör
falakat párkánytul talapig. A hőség elviselhetlen lett, a földbe
vert korlátok szenesülni kezdtek, a bástyafenékbe rejtett gabona
korommá vált, a boros tömlők szétpukkantak s a tizennyolczadik
napon a bástyafalak vaskapuikkal együtt leomlottak az alattuk égő
pokolba.</p>
<p>És ekkor hallatszott a «Sűrűn!»</p>
<p>Ez volt a tatárhad csatakiáltása.</p>
<p>Szivász bástyarése egy nyitott kapu lett az ozmán birodalom
falán; az ellen elözönlötte a várost; sem férfi, sem asszony, sem
gyermek nem maradt ottan, a ki Szivász bevételének napját tegnapnak
nevezhesse.</p>
<p>Csak négyezer örmény harczosnak hagyta meg Timur az életét.</p>
<p>Elég kegyetlen volt Ertogrulnak megigérni, hogy élve hagyja őket
s a szultánfit sem öleti meg, a míg ő maga nem fogja kivánni.</p>
<p>És szavát tartá.</p>
<p>A négyezer örmény vitézt eltemetteté élve, kifalazott sírokba;
Ertogrult pedig átadá rabszolgáinak, hogy fején koronával, nyakán
aranyörvvel hordozzák körül a táborban s mutogassák a bámész
sokaságnak, mint egy ritka vadállatot, mint egy csodaszörnyet.
Harmadnap maga kérte a szultánfi, hogy öljék meg. Timur megadta, a
mit kért.</p>
<p>És a mely napon ez történt, ő maga táborától távol, azon
pusztaságon, melyet tábora letarolt, abban a temetőben, a honnan
ellenségeinek átka, kétségbeesése még fölzengett, azon a síron,
melyben Abu Mozlim, a kegyetlen, <span class="pagenum"><a name=
"Page_250" id="Page_250">-250-</a></span> számol a sír férgeivel,
aludta át az éjt és a midőn megvirradt, táborának vezérei kijöttek
hozzá a szivász sátrak közül, hogy az elfoglalt vár pompás
rézkapuját lábaihoz tegyék.</p>
<p>A rézkaput Szamarkándra küldé, birodalma székvárosába. Ott
voltak kirakva mind hosszú sorban az elfoglalt, az elpusztított
városok kapui: – egy rémemlékű muzeum, – melynek küszöbét a delhii
Brahma-isten óriási jáspis-szobra képezé, odafektetve az útba, hogy
minden igazhivő lábával taposson a szomszédország istenképén.</p>
<p>Azután előjöttek az asszonyok, a szentes Tumanaga, Timur
gyermekeinek anyja és Csolpán (a hajnalcsillag), legifjabb kedvencz
neje, kik a hódítót hadjárataiban kisérték s míg ő várakat
ostromolt, azalatt ők a szentek s próféták sírjaihoz jártak
búcsúra, azokra mosékat építtetve, kerteket ültetve, s midőn Timur
egy győzelmet bevégzett, akkor megáldák, aranyat és gyöngyöket
szórva fejére.</p>
<p>És utoljára előjöttek a tudósok; Shacheddin, a történetiró
kibontatá pergameneit, felolvasá Timur előtt az utókor számára
feljegyzett adatokat, mik szóltak ekép:</p>
<p>«A Hedsret nyolczszáz és harmadik évében, Omár próféta halálának
napja utáni pazárgün napon, az ellenállhatatlan Dzsihangir, a
világhódító egy tekintetére leomlottak a meghódíthatlan Szivász
falai, miket Aladdin épített húsz singes magasságban; – százezer
pánczélos vitéz, ki e várat védelmezte, a hatalmas Szahil Kirán egy
kiáltó szavára földre borulva megadta magát, a miért is a kegyelmes
Gurgán irgalmat ismertetett mindenkivel; kegyelmet adott az élve
maradtaknak és megtiltá vért ontani. Legyen dicsőség és magasztalás
lábai nyomdokán.»</p>
<p>Timur Lenk megdicsérte, megajándékozá a krónikást s azután
buzogányát kezébe véve, indult más városok kapuit döngetni.</p>
<p>… A puszta még azután is sírt, – ki tudja, mikorra hallgatott
el? <span class="pagenum"><a name="Page_251" id=
"Page_251">-251-</a></span></p>
<h3>VI.</h3>
<p>Milyen lehet egy szív ábrándvilága, mely ez élő világot még nem
ismeri.</p>
<p>Minők az álmok, miket egy nő lelke ébren teremt, ki félig
gyermek, félig asszony; félig rabnő, félig királyné; félig
lelketlen tárgy, félig angyal?</p>
<p>Mária, Eleázár bolgár király leányának születése napján, a
bölcsek által felállított horoscop azt a jóslatot adá, hogy e nő
leend okozója egy nagy uralkodó halálának.</p>
<p>Eleázár király azt gondolta, hogy ez a nagy uralkodó ő maga
lehet; a mely nap megkeresztelték leányát, mindjárt ott is hagyta
abban a zárdában, a melyben a szertartás végbe ment; s szándéka
szerint e zárdát soha sem kelle elhagyni Máriának.</p>
<p>Az ozmán császárok ez idő szerint kezdtek tért foglalni
Európában, Eleázár is elbukott előttük; s mint akkor sűrű szokás
volt, azzal váltá meg uralkodása további szolgaidejét, hogy leányát
nőül ajánlotta a győzelmes ellenfélnek.</p>
<p>Még akkor a török császárok törvényes feleségnek nevezett nőket
vettek. Mária volt az utolsó szultánnő az ozmán trónon. Az utána
következők már csak kegyencznők s a zsámolyon ülnek.</p>
<p>Mária tizenhat éves volt akkor, midőn a kolostor falait az
edrenei szeráljjal fölcserélte. Zárt fal ez is, mint amaz.</p>
<p>A szűzek hajlékában arra taníták, hogy ez a világ három
osztályból áll, a felső a menny, azt lakják az angyalok; az alsó a
pokol, annak lakói az ördögök; a középső a föld, azon laknak nők s
lelketlen állatok, semmi más. A felvilág és alvilág lakói szüntelen
harczban vannak egymással; a földön lakóknak, a nőknek hivatásuk
az, hogy szüntelen imádkozzanak az angyalok diadaláért s énekeljék
azok dicsőségét.</p>
<p>Midőn azután a fedett palankin eljött Máriáért, melyből csak az
edrenei smaragdszobában lépett ki, háromszáz <span class=
"pagenum"><a name="Page_252" id="Page_252">-252-</a></span> ifju
lánykától üdvözölve, akkor megtudta azt, hogy még «egy» férfi is
van a világon; és az Bajazid. Csupán egy férfi; a többi, a mi rajta
kívül él, dzsin: jó és rossz szellem, a ki egymással szüntelen
harczban él. Bajazid a jó dzsinek parancsolója, ki őket csatára
vezeti a rosszak ellen.</p>
<p>Tehát Mária tizenhat éves volt és nem tudta, hogy egy férfinál
több él a világon, s az az egy férje volt, Bajazid császár, a kit
szeretett, imádott, bámult; a kiért elfeledte mind azt, a mit a hűs
kolostorban, márvány arczú szent leányok, csillagsugártól fényes és
hideg mennyországról beszéltek előtte.</p>
<p>Mária boldog volt és boldogított.</p>
<p>A szeráljban, mint a zárdában, nem látott mást, mint női arczot;
de itt fény, pompa, mosolygó zaj vette körül, amott rideg, szigorú
egyszerűség; itt változékony élv, ott örök lemondás; itt a vőlegény
élő, mosolygó arczú férfi, ki szerelemmel, hizelgéssel halmoz: ott
a vőlegény egy szomorú Isten, ki töviskoszorút visel és halott
arczát keresztfára csüggeszti le.</p>
<p>Ibrahim nyert csatáit ott pihente ki ifju hölgye keblén, kinek
jól esett elmondania: ime ennyi és ennyi ellent öltem meg ma; míg a
hölgy fehér szakállát símogatta és csókolta ránczos homlokát és
örült neki, hogy annyi ezer dzsinnel kevesebb van ismét a világon.
Nem tudta, hogy a dzsinek az ő saját rokonai, a végharczaikat küzdő
Paleologok vert táborából.</p>
<p>Az odaliszkok énekelték a dalokat Bajazid diadalairól s Mária
gyönyörködött azokban.</p>
<p>«Mint seregélyek a jégesőben, hullottak a hitetlenek!»</p>
<p>«Mint pozdorja a tűzben, égtek meg saját városukban!»</p>
<p>S Mária tapsolt a daloknak: nem tudta, hogy azok testvérei
voltak.</p>
<p>Dzsinek!</p>
<p>– Ha megölöd a dzsinek királyát, hozd el nekem annak a szemeit.
<span class="pagenum"><a name="Page_253" id=
"Page_253">-253-</a></span></p>
<p>Ezt kérte egyszer a szultántól.</p>
<p>A szultán gyöngéd férj volt és bölcs mesemondó, másnap két
gyémántot ajándékozott Máriának, akkorákat mint egy emberi szem;
azt mondta, ezek voltak a dzsin király szemei.</p>
<p>A szép szultánának tetszett az ilyen diadal.</p>
<p>A többi rossz szellemek szemei ophirból, smaragdból, rubinból
voltak; ezeket Bajazid harczai után medenczékkel tölték Mária
lábaihoz; köntösei nehezültek a gyöngysoroktól, miket elesett
dzsinek fogak helyett viselnek. Szép dolog az a háború.</p>
<p>– Mikor kelsz új harczra ismét? Mit fogsz nekem onnan hozni?
Magam fontam meg csojtárodat, magam himeztem ki nyeregtakaródat, a
mit lovad fog viselni, mikor ismét csatába visz.</p>
<p>Bajazid akkor a görög császár ellen volt indulandó.</p>
<p>Görög császárnak egész birodalma odáig tartott már csak, a
meddig Konstantinápoly falai terjedtek, azokat vítta már
Bajazid.</p>
<p>Mikor a reggeli csalogányszó fölébreszté Bajazidot, ágya előtt
látta térdepelni Máriát, lehajtott fővel, mellén összetett
kezekkel.</p>
<p>A szultán sokáig elnézte a szép gyermeteg alakot és nem tudta,
hogy mit csinál az most?</p>
<p>Végre megszólítá:</p>
<p>– Hajnalsugár! Mit cselekszel?</p>
<p>A nő fölrezzent. – Imádkozom.</p>
<p>Bajazid nem látott még ilyent.</p>
<p>– Kihez imádkozol? kérdé bámulva.</p>
<p>– Az Istenhez.</p>
<p>A szultán fejét csóválta; – nem szokás az mozlimeknél, hogy a
nők imádkozzanak.</p>
<p>– És miért imádkozol?</p>
<p>– Azért, hogy legyen veled az Isten, midőn csatába indulsz és
adja neked a diadalt…</p>
<p>A szultán magánkívül volt az örömtől. Mária az ő Istenéhez
<span class="pagenum"><a name="Page_254" id=
"Page_254">-254-</a></span> imádkozik, midőn férje csatára indul:
csatára, mely az ő Istenének oltárát fogja ledönteni.</p>
<p>Ez a gondolat édesebb minden kiontott vérnél!</p>
<p>– Imádkozzál tehát értem. Imádkozzál forrón, erősen, minden
kényszerítő mondásokkal, a hogy szoktatok; én nem tudom, a ti
bölcseitek tudják, hogyan kell kényszeríteni a jó és rossz sors
vezetőjét, hogy most így cselekedjék, ne úgy, a hogy ő akarja, a
hogy ő elhatározta ezelőtt egy millió esztendővel, hogy történni
fog. Mondd el a nagy mondásokat, én annak örülök. Nem hiszem; de te
hiszed s én annak örülök. S ha e hadamból visszajövök, épen, a hogy
te imádkozol érte: esküszöm neked Allahra és a te Istenedre, az én
prófétám és a tied nevére, hogy a mi kivánságod lesz, azt megadom.
Azalatt gondolkodjál rajta, mi kivánságod van még betöltetlen? a mi
még tán csak határozatlan vágy, tán csak sejtelem, ébreszd fel,
kivánd meg és én teljesítem.</p>
<p>Azután nem sokára elment Bajazid Byzanczot ostromolni.</p>
<p>Hanem bizonyára igaza volt benne a szultánnak, hogy a
világtörténetet asszonykönyörgés anachronismusra nem birja.</p>
<p>Millió év előtt el volt az határozva, hogy egy rothadt országnak
össze kell omlani, de annak napját és esztendejét siettetni nem
adatott emberi erőnek.</p>
<p>Mikor az ostromzár már be volt fejezve, jön Nikomedia felől a
rémhír, hogy a boszúálló Timur kihivását meg is pecsételé már. A
dönthetetlen Szivász elesett s a szultán legjobb, legvitézebb fiát
leölte a győztes ellen.</p>
<p>Bajazid rögtön felhagyott Byzancz ostromával.</p>
<p>Nem volt idő, nem volt harag a keresztyén templomok ellen menni.
A náluknál hatalmasabb ellenség közelített; s Byzancznak meg kelle
rövid időre menekülni azon végzetétől, hogy neve Stambullá
változzék, mint a hogy megmenekült négyszáz és ötven évvel később
attól, hogy <span class="pagenum"><a name="Page_255" id=
"Page_255">-255-</a></span> visszaváltozzék Byzanczra… Pedig az már
a légben függött.</p>
<h3>VII.</h3>
<p>Bajazid oly bizonyosnak hitte azt, hogy Byzanczot ez évben be
fogja venni.</p>
<p>Álma volt ez, melytől nem tudott menekülni, míg nem
teljesül.</p>
<p>Pedig mindenki ellene volt e hadjáratának. Csillagászai rossz
jövendőt jósoltak, vezérei óvták, ne fogjon az ostromhoz, míg
Tamerlannal nem végzett; de ő nem engedte magát lebeszéltetni. A ki
előtte arról beszélt, hogy előbb menjen Timurra és azután Byzancz
ellen, azt száműzte köréből.</p>
<p>Midőn aztán Timur közelgett már Szivász felé, országa bölcsei
mindennap megujíták előtte könyörgésüket:</p>
<div class="poem">
<div class="stanza"><span class="i0">«Oh ne hagyd elveszni
Szivászt,<br /></span> <span class="i0">Ne hagyd elveszni
fiad!»<br /></span></div>
</div>
<p>Mikor megunta, egy párt levágatott közülök.</p>
<p>De az intés azzal nem halt meg.</p>
<p>Midőn a bölcsek nem mondhatták, a táborban a katonák között kelt
egy dal, búskomor, síró dallammal, melynek ez volt a végsora:</p>
<div class="poem">
<div class="stanza"><span class="i0">«Oh ne hagyd elveszni
Szivászt,<br /></span> <span class="i0">Ne hagyd elveszni
fiad!»<br /></span></div>
</div>
<p>Sátorában kellett azt a szultánnak minden éjjel hallani s midőn
megtiltá e dal éneklését a táborban, akkor az izmidi hegyeken
legeltető pásztorok tárogatóiba ment át a dallam s csendes
éjszakákon a távolról hangzó pásztorkürt sírta át a Pontuszon a
szultán sátoráig:</p>
<div class="poem">
<div class="stanza"><span class="i0">«Oh ne hagyd elveszni
Szivászt,<br /></span> <span class="i0">Ne hagyd elveszni
fiad!»<br /></span></div>
</div>
<p><span class="pagenum"><a name="Page_256" id=
"Page_256">-256-</a></span></p>
<p>Végre Bajazid hajtó-vadászatot tartatott a hegyeken s a
pásztorokat elűzette, levágatta, hogy ez átkozott dalt ne hallja
többet.</p>
<p>Meghallotta azután, a mit nem akart elhinni, hogy elveszett a
vár és a hős; a megvetett ellenség eltiporta mind a kettőt.</p>
<p>Bajazid port hintett fejére. Az ő hibája volt ez!</p>
<p>Nem vívta tovább Byzancz kapuit, ott hagyta a megkezdett
alagutakat, átkelt seregeivel a Pontuszon s maga körül gyűjté
vezéreit, hadait, ostromszereit, egyetlen nagy csapásra, egy
boszúálló harczra.</p>
<p>Midőn az izmidi hegyeknél kikötött, egy pásztor nézte a
hegyoldalból, hosszú tárogató-tülkére támaszkodva.</p>
<p>Bajazid rákiáltott:</p>
<p>– Most fujd el kürtödön azt a dalt:</p>
<div class="poem">
<div class="stanza"><span class="i0">«Oh ne hagyd elveszni
Szivászt,<br /></span> <span class="i0">Ne hagyd elveszni
fiad!»<br /></span></div>
</div>
<p>A pásztor megfogadta a parancsot, s a mélabús dallamot
viszhangozák a hegyoldalak s viszhangozá a szultán lelke, ki sírt
keserű bánatában, hogy legjobb fiát elhagyta veszni.</p>
<p>S azontul az egész úton ezt kellett előtte játszani a
kürtösöknek, a szivászi szomorú dalt.</p>
<h3>VIII.</h3>
<p>Timur Lenk nem sietett.</p>
<p>Ráért előbb sorra látogatni a városokat, mikben Aidin khánja
bukfenczet hányt s kötélen tánczolt.</p>
<p>Egyiptom szultánjával is volt számadása: rövid és véres.</p>
<p>A városoknak csak érczkapuit vitte magával; a többit ott hagyta
romban, követ kövön nem hagyott; hanem a lakosok fejeit egymásra
rakatta: így épített.</p>
<p>Mikor Damaszkuszt leégeté, a lángoló czédrus- és cyprus-tetők,
<span class="pagenum"><a name="Page_257" id=
"Page_257">-257-</a></span> a szumah és szandarach-gyantával bevont
házak füstje az egész pusztát tíz mérföldnyire eltölté
oltárillattal.</p>
<p>A szent városból épen csak egy minaréh maradt meg épen: az
Ommiádok mecsetének tornya; a mecset ólommal volt födve, az
megolvadt; az ólom patakként folyt az utczán végig; a minaréh
teteje fa volt, az megmaradt. E toronyra hágott föl kifeszített
kötélen Aidin khánja; e toronyról tartja a török népmonda, hogy
midőn eljön az idők teljessége, itt fog leszállni a Krisztus,
itélni eleveneket és holtakat.</p>
<p>Tamerlan ráért azalatt, míg ellenfele, a Villám, erejét
összegyűjté, ő, a Vas, három birodalmat és annyi hadsereget törni
össze; Egyiptom mamelukjai, Syria vitéz emirjei annyit sem tarták
fel útjában, mint a légben tánczoló szúnyograj a fecske röptét.</p>
<p>Királyok multak el előtte; csak egy menekült meg, Ferudzs, egy
jó ötlet által. Hódolata jeléül ajándékokat küldött a nagy sahnak,
a tatár szent szám szerint mindenből kilenczet: kilencz paripát,
kilencz tevét, kilencz rabnőt, de rabszolgát csak nyolczat. Timur
elérté; a kilenczedik: a küldő maga; ez kegyelmet kapott.</p>
<p>Boszútól és diadaltól ittasan, kincsekkel terhelten tért vissza
Syriából Timur, legnagyobb ellenfelét fölkeresni, kinek elég időt
adott a készületre; s a Hedsret nyolczszáznegyedik évének derék
nyarán átlépte az Araxes folyamát.</p>
<h3>IX.</h3>
<p>Bajazid, a villám, szép hölgye ölében altatá álmatlan boszúját,
ellenének közeledtét várva, és hadait az eldöntő világcsatára
gyűjtve.</p>
<p>Ott az édes örömök házában nem beszélnek csatákról,
hadseregekről; ott még elvesztett fiát sem siratja a szultán,
hiszen Mária nem tudja azt, hogy Bajazidnak még fiai is vannak,
férfiak, mint ő, csak hogy nem ősz szakállal. <span class=
"pagenum"><a name="Page_258" id="Page_258">-258-</a></span></p>
<p>A szultánnő a visszatérő férjben csak visszatérő örömeit leli s
egy boldog pillanatban emlékébe hozza, mit igért, mikor
eltávozott?</p>
<p>«Bármit óhajtasz, teljesül».</p>
<p>– Tehát mit óhajtasz?</p>
<p>– Oh kedvesem, Dsildirim. Mikor fogsz ismét a dzsinek ellen
menni?</p>
<p>– Még ez évben. Talán még e hóban.</p>
<p>– Oh mint szeretnék én egy dzsint élve látni.</p>
<p>– Az nem lehet. Az nem játékszer kedvesem; tudhatod a regékből,
miket asszonyaid mindennap mondanak: a ki a talizmánra lép, melyre
a szellem megjelen, ha nem tud parancsolni vele, a szellem
összetépi.</p>
<p>Már pedig a nő ezt a gondolatot egyszer megragadta és többet el
nem ereszté.</p>
<p>Másnap azt kérte Bajazidtól:</p>
<p>– Hozz nekem ide egy dzsint és légy magad is itt, hogy tudj
parancsolni neki.</p>
<p>– Nem lehet az. A dzsinek nem tűrnek férfit asszony mellett.</p>
<p>– Oh be nagy bolondok azok a dzsinek!</p>
<p>Harmadnap így szólt Bajazidhoz:</p>
<p>– Villámom, szerelmesem, nekem van egy kivánatom, a mit óhajtok,
hogy megadj.</p>
<p>– Már meg van adva, ha kivántad.</p>
<p>– Én azt kivánom, hogy mikor ismét a dzsinek ellen mégy a
harczba, – vigy engemet is magaddal.</p>
<p>Oh kába asszonyi szív!</p>
<p>– Hajnalsugárom, kedvesem, mit keresnél te a csatában? Fergeteg
az, villám harczol benne; csillagfénynek nincsen ott helye. A te
lelked minden gondolatja csalogánydal; a csaták vad ordítása
egetverő zaj, a te lelkednek nincsen ott helye. Te, ha egy kaszált
réten átmégy, megsiratsz minden virágot, mely levágva lábad előtt
fonnyad; a csatamező kaszált virágaiból vér foly; hogy láthatnád te
azt? meghalnál a látás miatt. <span class="pagenum"><a name=
"Page_259" id="Page_259">-259-</a></span></p>
<p>A nő pedig nem engedett.</p>
<p>– Én akarom látni, mint mulnak el tekintetedtől a dzsinek
ezrével? Rájuk pillantasz és ők a földre esnek. Nem így mondja-e a
dal? Ők sokan vannak, táborszámra jönnek, fenyegető ordításuk
megrendíti az eget. Dsildirim közéjök csap és ők elhullanak s
jajgatásuk betölti a poklot. Nem ezt énekli-e a dal? Érczbálvány az
ellen vezére, de Bajazid a villám s a villám megolvasztja az
érczet. Nem valót mond-e dal?</p>
<p>Bajazidnak rá kelle hagyni, hogy az mind igaz, a mit a
háremhölgyek urok felől énekelnek.</p>
<p>– Én akarlak téged látni dicsőséged villámfényében. Én akarlak
látni, mint Dsildirimot, a villámot, mely ellenséget űz. Akarom
bámulni hatalmad nagyságát; akarok tapsolni, kaczagni, örülni
diadalodnak. Ott akarok lenni, hogy halántékod körül a győzelem
koszorúját fonjam s győztes arczod napfényétől elvakultan lábadhoz
rogyjak. Nem akarsz-e engem odavinni, Dsildirim?</p>
<p>A szultán azt mondta rá: legyen meg.</p>
<p>Őt magát is elvakítá már e gondolat. Hölgye szemei előtt
harczolni! Annak, ki őt földi Istennek képzeli, bebizonyítani, hogy
valóban az. Ez új ösztönné vált szivében. Most már kétszeresen
szomjazta a boszút, a diadalt, mert hölgye szemei fogják kisérni
tetteit. Azok fényesek leendnek!</p>
<h3>X.</h3>
<p>A keresztyén számítás ezernégyszáz és hatodik évében egy óriási
üstökös jelent meg az égen.</p>
<p>Az égi csodának hosszú arany lobogója fél évig látható volt a
csillagok között, s mikor legközelebb volt a földhöz, akkor az ég
két negyedrészét átérte rémalakjával.</p>
<p>Mikor a nap lement s feljött az óriás csoda, sápadt
phosphorfényű fejével, maga után vonva sírbolt világú üstökét, e
csodafénytől minden tárgy: erdők, hegyek és <span class=
"pagenum"><a name="Page_260" id="Page_260">-260-</a></span>
emberarczok valami kisértetes világítást kaptak és a hegyek körül,
mintha távoli égés fénye világítná be az eget, csakhogy az égés
viszfénye nem volt veres, hanem zöld s mikor aztán a hold is
feljött, félarczával, ezüstfényével, akkor mint két halott csillag
kisértete bámult egymásra a két égi vándor.</p>
<p>Egyszer épen belejutott a hold az üstökös sörénygőzébe, a
csillagászok kiszámíták, hány millió mérföldnyire terjed a csoda
üstöke, mennyi kellene hozzá, hogy farka helyett a fejével ütközzék
a holdba, s azután együtt lezuhanjanak a földre, s itt legyen az
itélet napja?</p>
<p>Az ájtatosok búcsúkat jártak és várták a dies iræ eljövetelét,
melynek előhirnöke a Lampadias.</p>
<p>Igy nevezték el az üstököst a görög tudósok.</p>
<p>És e félemletes égi csoda ragyogása alatt, ez álomrabló éjjeli
fénynél, tán épen a földet elborító idegen légkörben járva s annak
lélekfordító mérgét belehellve, készült két szörnyetege a
mozlim-világnak élethalál-tusára egymás ellen.</p>
<p>Négyszázhúszezer embert állított fegyverbe Bajazid szultán.
Hétszáznyolczvan ezeret Timur Lenk. Egy millió kétszázezer harczos
férfi keresett magának Ázsia rónáin alkalmas csatatért, mely ily
tengertömegnek elég helyet adjon a vérontásra.</p>
<p>A két világhódító az égtől sem félt már. Nemcsak ezen a
csillagon osztoztak, mely őket hordta, hanem még azon is, mely oly
rettegtetve közelít, magán az üstökösön.</p>
<p>A Lampadias feje nyugat felé hajolt, hosszú sörénye mindinkább
vékonyulva kelet felé meredt. Bajazid azt állítá, hogy ez azon
kard, melyet a próféta számára leküld, az a fej a markolat, az a
hegye arra czéloz, hogy az eretnek Shiitát megölje vele.</p>
<p>Tamerlan pedig azt hirdeté, hogy íme ez azon buzogány, melyet a
próféta az ő kezébe ad, íme a buzogány feje az eretnek Szunnita
felé van fordulva, s az a csillag <span class="pagenum"><a name=
"Page_261" id="Page_261">-261-</a></span> a végén, az a buzogány
gombja, melylyel őt le fogja sujtani.</p>
<p>És azzal elindultak egymást felkeresni, két roppant táborral,
két legnagyobb hadvezére a kornak s a mily gyorsan közelítettek ők
egymáshoz, oly gyorsan közelgett a fenyegető csillag a földhöz.</p>
<p>A két hódító arra gondolt, hogy melyik fogja közülök elébb e
csillagot üstökénél megragadni?</p>
<h3>XI.</h3>
<p>Bajazid és Timur Lenk! Mind a két világhódító azt tette, a mit
sem előtte, sem utána hadvezér meg nem kisérte. Mind a kettő
magával vitte az eldöntő ütközetbe kedvencz nejeit.</p>
<p>Mintha az csak egy nagy szinjáték volna, a melyben egy millió
harczos veti pánczélos mellét egymásnak s egy világrész uralma dül
jobbra vagy balra.</p>
<p>Ilyen szinjátékot nem mutogatott nejének hadvezér soha.</p>
<p>Bajazid neje öszvérektől emelt palankinban járt a táborral. Ezer
fegyveres nő lovagolt előtte, ezer utána, kik minden férfi alakot
távol tartottak tőle. Válogatott habeszi testőrség volt az; fejek
levagdalásához szokott kegyetlen nők, dárdavetésben,
kardforgatásban gyakorolva; olyan nők, a kiktől a férfiak
undorodnak, európai eszmekör nem birja azoknak fogalmát.</p>
<p>E nősereg előtt járt maga Bajazid, tízezer veterán jancsárjával,
a régi sebhelyes harczosok, a nikápolyi győzők válogatott hada volt
ez; mindegyik külön egy hős, s együtt is egyetlen kar, mely
egyszerre sujt.</p>
<p>Máriától jobbra álltak a keresztyén segédhadak, Lazarevics
István szerb vajda pánczélos lovagjai, tizenötezer férfi; a szultán
leghivebb serege.</p>
<p>A sereg többi részeit mind szultánfiak vezették. Maga Szolimán,
az elsőszülött, a tábor közepén; két szárnyon <span class=
"pagenum"><a name="Page_262" id="Page_262">-262-</a></span> Isa,
Múza parancsoltak a turkomán és hódolt tatárhadaknak, azok között
volt Aidin khán saját népe. Mustafa szultánfi vezette baloldalon a
hős Asáb hadat. A tartaléknál vezényelt Mohammed.</p>
<p>Timur Lenk fiai is mind ott voltak az ellentáborban. Mirán shah,
Chalib shah, Mirza Mohammed: apa állt az apa ellen, fiak a fiak
ellen, nő a nő ellen.</p>
<p>Mirza Mohammed khánfinak magának egy külön lovasserege volt,
melyben minden ezred egy szinbe volt öltöztetve. Egyik ezrednek
vörös ruhája, vörös paizsa, vörös zászlója, vörös nyeregtakarója; a
másiknál mindez kék, harmadiknál sárga, negyediknél fehér,
ötödiknél fekete. Mikor négyszögben lovagoltak, mintha egyetlen
sakk-koczka mozdulna jobbra balra.</p>
<p>Csibuk-abád-nak híják azt a tért, a hol a két ellenség
összetalálkozott.</p>
<p>Classikus hely; e téren vívott egykor Pompejus Mithridates ellen
eldöntő csatát, háttérben a czedruserdős Stella-hegy, elől a
végtelen róna, magas keleti náddal benőve pásztánkint, melyből a
kereskedőnép pipaszárakat készít; innen a vidék neve.</p>
<p>A keleti láthatáron Angora bástyatornyai látszanak; onnan jött
elő Timur, elébb azt ostromolta, ellenfele közeledtére hagyta abba
a harczot a hős Jakab bég ellen.</p>
<p>E két hely között van az egyetlen forrás, mely e tájat vízzel
bőven ellátja, a Miráli forrása. A népnek nagy oka van azt szent
forrásnak nevezni.</p>
<p>Bajazid sietett e forrást elfoglalni ellensége elől. Tudta jól,
hogy a ki ennek birtokában van, azé a várhatás előnye, támadni a
pusztára szorult ellenfél kénytelen.</p>
<p>Irzlán seik, vén dervis, volt a szent forrás őre, Timur Lenk
régi hive, mint a Shi követője és a nép előtt nagy varázsló.</p>
<p>Bajazid maga ellovagolt a szent forráshoz s egy ital vizet kért
a dervistől. Az megmeríté a korsót s átnyujtá a padisahnak, a
szokott áldással. <span class="pagenum"><a name="Page_263" id=
"Page_263">-263-</a></span></p>
<p>«Dicsőség annak, ki felhőt és forrást teremte.»</p>
<p>A szultán egy aranypénzt vetett le a dervisnek.</p>
<p>Irzlán seik felemelé a pénzt, megnézte rajta a képet s azután
földig hajolva nyujtá azt vissza a szultánnak:</p>
<p>– Oh uram, minek adsz nekem olyan pénzt, melyen Timur Lenk képe
van?</p>
<p>A szultán boszúsan kapta el az aranyat a dervis kezéből, s
undorodva hajítá el a levegőbe. Hogy tévedhetett ellenségének pénze
az ő tarsolyába?</p>
<p>Azután kivett egy másik aranyat, megnézte jól, azon már az ő
képe volt s azt hajítá le a dervis elé.</p>
<p>Irzlán seik azt is fölemelé, s ismét nagy tisztelettel nyujtá
vissza a szultánnak:</p>
<p>– Ime uram, ezen is Timur Lenk képe van.</p>
<p>Valóban annak a verete volt azon is.</p>
<p>Bajazid boszúsan vett egy harmadikat elő. Midőn a dervis
fölemelte azt a földről, azon is Timur Lenk arczverete volt
már.</p>
<p>– Czudar varázsló! ordíta ekkor magánkívül Bajazid. Ez a te
szemfényvesztő fogásod, – s korbácsával végig vágott a dervis
arczán.</p>
<p>– Köszönöm kegyelmedet, nagyúr, szólt az, véres arczát a porba
hajtva előtte.</p>
<p>Ah, ezt Timur Lenk nem tette volna! Ő ontja a vért, mint a
patakot, de egy tudóst, egy dervist meg nem ütne soha. Mikor az
őrült dervis Chorazánban az utczán egy véres ürü-szügygyel mellbe
hajítá, Timur Lenk elmosolyodott és azt mondta: «Chorazan Ázsia
szügye, íme ez arra mutat, hogy Ázsia keble önként fog ölembe
repülni.» És úgy is lett.</p>
<p>Bajazid oly bizton érezte magát a Mirali forrás birtokában, hogy
másnapra vadászatot rendezett a Stella-hegy rengetegeiben, Mária
mulattatására.</p>
<p>Hadainak fele szarvasokat hajtani ment, s íjászainak első
munkája az összeterelt vadak lelövöldözése volt; ő <span class=
"pagenum"><a name="Page_264" id="Page_264">-264-</a></span> maga
vad pávákra nyilazott addig, míg ellensége egy kürtriadó-távolban
sátora karóit verdeste le.</p>
<p>Midőn este a vadászattól kifáradt csapatokkal táborhelyére
visszatért, fia Szolimán, ki addig ott maradt a sereg többi
részével, boszús arczczal jött eléje.</p>
<p>– Holnap ütköznünk kell – szólt a szultánfi.</p>
<p>– Miért? kérdezé a szultán elbámulva.</p>
<p>– Mert nincs vizünk.</p>
<p>– Tán nem apadt el a forrás egy éj alatt?</p>
<p>– El nem apadt, de meg van fertőztetve; a dervis, kit tegnap
arczul vágtál, az éjjel nehéz követ hurkolva nyakára, a kútba veté
magát, ma reggel ott találták megfuladva. Azt pedig tudod, hogy az
olyan kútból, melybe ember halt bele, míg az uj hold ismét meg nem
telik, senki sem fog vizet inni. A tábor reggeltől fogva
szomjazik.</p>
<p>– Oh átkozott dervis!</p>
<p>– A dervisek mind szeretik Timurt. Vigyázz, mert a ki képes
megölni magát, képes megölni téged. És most válaszsz, holnap
hátrafelé akarsz-e menni, vagy előre? mert e helyütt nem
maradhatsz.</p>
<p>Bajazid haraggal mutatott Timur Lenk őrtüzeire, s hevesen
kiálta:</p>
<p>– Előre!</p>
<h3>XII.</h3>
<p>Megtörténik, hogy két szerető egyet gondol, egyet álmodik, de
hát mikor két ellenség, két gyűlöletben elmerült szív egyszerre
gondolja ugyanazt az eszmét.</p>
<p>Ez éjjel sem Bajazid, sem Timur Lenk szemét nem zárta le álom.
Mind a kettő azon aggott, azon törte lelkét, hogy holnap ő legyen a
támadó, ő a győztes, ő semmisítse meg ellenfelét.</p>
<p>Alig várták a hajnal hasadását: mind a kettő első akart lenni a
csatatéren.</p>
<p>Még sötét volt, midőn Bajazid táborában a muezzimek <span class=
"pagenum"><a name="Page_265" id="Page_265">-265-</a></span> a
reggeli imát elüvölték, s midőn a szultán kilépett sátorából, a
harczrendbe állított tízezer jancsár egy jeladásra kezdé rá azt a
vérháborító dalt, melynek végszava: «ne hagyd elveszni fiad!»</p>
<p>Ez jó reggeli köszöntő volt: Fiának gyilkosa szemközt áll
előtte…</p>
<p>A tulsó táborban a félelmes Gurgeh hármas jelszava felelt az
ének harsogására, kisérve a sikoltó Kerenái recsegő riadójától. A
Gurgeh volt a nagy dob, a Kerenái a harsona, mely Timur ellenségét
tudósítani szokta, hogy a támadás indul.</p>
<p>A mint a nap kibukkant a Karadagh lilaszín hegyei fölött, mind a
két tábort csatarendben látta állani. A zászlók, a lófarkak a
csapatok közepén, a két veres lófark, az uralkodók jelvénye
egymással szemközt. Itt álltak Bajazid jancsárjai, amott Timur Lenk
szamarkándi vértes hada, és mögöttük két sor csata-elefánt
tornyokkal, pikkely-pánczélba öltözve, a tornyokban görögtűz-vető
művészek és mesteri íjászok, kiknek parancsuk volt nyilaikat csak
fejedelmi főkre vesztegetni.</p>
<p>Timurt, ki a puszta földön hevert, összegyűlt vezérei üdvözlék,
kantáraiknál fogva vezetvén paripáikat.</p>
<p>«Raszti; – ruszti!»</p>
<p>E két históriai szó volt, a mivel e nap reggelén elbocsátá
őket.</p>
<p>E két szó nyelvünkön annyit jelent, mint «igazság, –
segítség!»</p>
<p>Az elefántok hadsorában volt egy hófehér, a legnagyobb
valamennyi közt; ezt a birmán fejedelem udvarából hozta el Timur,
hol azt mint szentet imádták; e fehér csodaszörny hátára volt
csatolva egy torony, és e toronyban ült a khán két kedvencz neje,
Tumánaga és Csolpán: egyik gyermekeinek anyja, másik legifjabb
szerelme.</p>
<p>Timur odalovagolt hozzájuk a harcz kezdete előtt, s nejeit
szerelmesen üdvözölve, kivonta előttük kardját s azt az égre
emelve, mondá: <span class="pagenum"><a name="Page_266" id=
"Page_266">-266-</a></span></p>
<p>– Most váljék el hát, melyikünk legyen nejétől háromszor
elválasztva?</p>
<p>Szaid Bereke seriff ekkor lehajolt Timur előtt a földre s
mindkét kezét telemarkolva fövénynyel, átok és vereség jeléül a
port Bajazid tábora felé szórta s azzal Timurhoz fordulva rebegé,
agg reszkető hangon: «Menj és győzz!»</p>
<p>A tábori dob és trombitaszó követte szavait.</p>
<p>Túloldalon Bajazid egy magas fatornyot emeltetett hölgyei
számára, a honnan azok a rémületes, a szép játékot, a
legnagyobbszerűbb drámai szinjátékát két igazi hősnek, mint egy
amphitheatrumi páholyból nézhették.</p>
<p>Mi is lett volna ez Máriára nézve egyéb, mint egy új neme a
szinjátéknak?</p>
<p>Mily iszonyú sokasága a dzsineknek! vasba és sárgaréz-pánczélba
öltözve, a hogy nem öltözhetnek, csak földöntúli lények; milyen
szörnyű két tábor! Igy csak gonosz lelkek jöhetnek egy csoportba
össze, a kik a légben járnak, s nincs egyéb dolguk, mint egymást
megöldösni.</p>
<p>Sekerbuli, a kedvencz énekesnő, ott ült Mária lábainál, s midőn
a harcz megkezdődött, koboza pengései mellett rögtön rímekre szedte
a csatát, mely szemük láttára folyt.</p>
<p>– Nézd, mint hömpölyögnek felénk az átkozottak; hét szín, hét
sereg, mint a szivárvány maga lovagol elől a vezér, Timur Lenk fia,
az ördög, kinek neve Abubékr Mirza, egész fegyverzete csupa rubin,
csak úgy ragyog a napsugárban. Az, a ki szemközt megy vele, sötét
lovon, sötét ruhában, az a mi hősünk, Istifán,<a name="FNanchor_2"
id="FNanchor_2"></a><a href="#Footnote_2" class="fnanchor">2)</a>
megismerni zászlójáról, kereszt van rajta. Hallgasd, hogy dobog a
föld paripáik robaja alatt, hallgasd hogy zeng az ég
csataordításaiktól. «Sűrűn, sűrűn!» kiáltja a gonosz ellenség;
«Allah, Allah!» kiáltja a mi seregünk; «Jézus, Jézus!» kiáltja
Istifán hada. Oh Allah, te halld meg azt is!</p>
<p>Mária titkon keresztet vetett magára s imádkozott a Jézushoz.
<span class="pagenum"><a name="Page_267" id=
"Page_267">-267-</a></span></p>
<p>– Nézd! mostan összecsaptak, idáig hangzik a kardok pengése, a
harczbárdok ádáz csattogása a paizsokon. Nézd, Timur hétszinű hada
összebomlik, Istifán sepri őket maga előtt, mint forgó szél a
kaszált füvet, mint tengerhab a parti kagylót! Hah? Abubékr Mirza
összeválogatott lovashada nem különszinű már, fehér veressel, zöld
a sárgával foltonkint keveredik össze, mint tört edény cserepei,
miket a földön elgázolnak.</p>
<p>– Istifán, Istifán! Ő a mi seregünk első vitéze.</p>
<p>Mária maga is kihajolt erkélyéből, s úgy tapsolt e gyönyörű
látványnak, melyet nemsokára elfedett a felvert por, s a magas
nádfű erdeje szemei elől. Lazarevits vajda az első rohamra szétvert
tatár lovasságot űzni kezdte Angora falai felé.</p>
<p>Mária kiragadta Sekerbuli kezéből a lantot s diadalmámorában
maga kezdett el dicsőítő dalt énekelni Bajazidról és hőséről, kinek
neve «Korona» (Istifán).</p>
<p>A csata mámora az ő lelkét is megittasítá, ő is szítta a
részegítő pokolbeli gyönyört, a miért a férfi-szivek elkárhoznak és
idvezülnek.</p>
<p>A harcz porfellegében az alatt Mirza Mohammed khán, testvére
futását látva, a szamarkándi vértes ezredekkel segélyére rohant s a
csibukabádi mély nádas közepett oldalt ütött az üldöző István
vajdára, míg egyszerre Mirón sah és Chalil íjászaikkal Mustafa
herczeg hadaira vetették magukat, kik közt István vajda túlzott
rohama miatt hézag támadt.</p>
<p>Mohammed szultánfi pihent hadakkal állt a tábor mögött, de neki
parancsa volt Bajazidtól, nem mozdulni addig, míg ő nem hivja. A
ravasz ellenség kerülőt is tehet s akkor szükség van a
tartalékra.</p>
<p>Hogy két fián könnyítsen, a balszárnyat vezető Szolimánnak
parancsolá meg, hogy egész erejével vesse magát Timurra.</p>
<p>Tizenötezer tatár volt Szolimán seregében, többnyire Aidin és
Szaruchán lakosai s azoknak vezetőjük Illisz <span class=
"pagenum"><a name="Page_268" id="Page_268">-268-</a></span> bég. E
tatárhad egy csoportban indíttatott meg, két oldalt az anatoli
hadaktól fedezve.</p>
<p>Timur ellencsapatjai csendesen léptettek a rohanó ellenséggel
szemközt, élükön Aidin khánjával, ki e napon sem pánczélt, sem
sisakot nem tett, s még csak kardját sem vonta ki hüvelyéből, pedig
egyenesen Illisz bégnek tartott.</p>
<p>Illisz bég szárnyas kopját csóválva kezében, vágtatott a khán
felé s midőn kopja-vetésnyire ért hozzá, reá kiálta: «bég! védd
magad!» s azzal mellének hajítá a süvöltő kopját.</p>
<p>Aidin khánja nevetett. Azért kereste volna ő egy évig a kenyerét
mint szemfényvesztő, hogy egy kopjától megijedjen?</p>
<p>– Védd te magadat! kiáltá Illisznek s a mint zúgva jött felé a
kopja, elkapta azt röptében s azon perczben visszahajítá Illisz
bégre, hogy annak homlokában állt meg a vas: úgy vitte tovább
nekivadult paripája, mint egy holt egyszarvút.</p>
<p>És akkor fölemelkedett nyergében Aidin khánja, lovát magasra
ágaskodtatva, s harsogó szóval kiálta a tatároknak:</p>
<p>– Én vagyok a ti khántok! Ide mellém; vissza az ellenségre!</p>
<p>Abban a nyomban az összes tatár segédhad visszafordult, egy
irtóztató nyilzáport ontott az utána tóduló török lovasságra, s
azzal rést nyitott a balszárnyon, Timur seregei előtt.</p>
<p>E fordulat dönté el a csata sorsát. Azt nem hitte soha Bajazid,
hogy tatár harczosai régi urok láttára, annak egy szavára egyszerre
elpártoljanak tőle, s a mit magáénak hitt, az ellenségének
számítson.</p>
<p>Szolimán szultánfi e balesetre megfordítá lova fejét, oldalába
vágta a kengyelvasat, s első volt, a ki elhagyta a csatatért.</p>
<p>Még ugyan Mohammed szultánfi a tartalékkal megujítá <span class=
"pagenum"><a name="Page_269" id="Page_269">-269-</a></span> a
harczot, de a győzelmet meg nem nyerhette többé.</p>
<p>Ez a nap el volt veszve Bajazidra nézve. A villám vesztett, a
kardvas győzött.</p>
<p>De még seregének javával menekülhetett volna, s európai várai
mögött visszaverhette volna ellenét, ha Bajazid nevéhez fért volna
az a gondolat: menekülni!</p>
<p>Köröskörül tombolt már a harczi zaj, és a portól nem lehetett
látni többé; és az asszonyok ott a bársonyos toronyban nem
énekelték már diadalról, hanem reszketve várták a nap
kimenetelét.</p>
<p>Ekkor még egy reménysugár támadt. Délután, mikor mindenütt előre
nyomultak Timur hadai, hirtelen megjelent István vajda ismét a
csatatéren; a csibukabádi nádasból keresztülvágva magát Mohammed
Mirza vértesein, az egész csatarend hosszában utczát tört maga
előtt egész Bajazidig.</p>
<p>A szultán mozdulatlanul állt győzhetetlen veteránjai
közepett.</p>
<p>István vajda kifáradt hős csapatja sebekkel borítva, ellenség
vérétől és portól feketén, tört kopjákkal, tépett zászlókkal jelent
meg a szultán előtt; Bajazid alig ismert rá.</p>
<p>– Te vagy, hű barátom? kérdezé érzékenyülten.</p>
<p>– Én vagyok, atyám. Menekülj. A csata elveszett.</p>
<p>– Akkor én is vesszek el, felelt neki a szultán. Te menj haza,
otthon nőd, gyermeked van; és élj sokáig.</p>
<p>– Istennél a segítség! mondá Lazarevits, s futott a vesztett
csatatérről.</p>
<p>Alkonyat volt már, mindenütt futó csapatok lepték el a mezőt,
csak Bajazid körül állt még a tízezer jancsár. Reggeltől fogva
szomjan álltak ott, és most már szomjazták a vért.</p>
<p>Lehetett volna idejük, alkalmuk elfutni, mert Timur késő estig
nem támadta meg őket.</p>
<p>– De késő este, mikor már a nap is lehaladt, s fennmaradt
<span class="pagenum"><a name="Page_270" id=
"Page_270">-270-</a></span> az eget és földet fenyegető fény, a
csodaüstökös, és e pokoli ragyogásnál még mindig sziklaként látta
maga előtt állni ellensége utolsó hadát, a ki nem fél sem attól a
csillagtól odafenn, sem Timur győzelmétől, hanem mozdulatlan áll
tízezer emberrel azon a csatatéren, melyről egy félmillió már
eltünt; akkor Timur fölemelé kezét az égre, mintha ama fényes
buzogány után nyujtaná ki azt, hogy ellenét lesujtsa vele: «Tehát
legyen meg!»</p>
<p>Azzal megindítá ostromhadait, a vasembereket, a dzsagatái
lovasokat, s a harcz-elefántok sorát Bajazid jancsárai ellen.</p>
<p>Mária reszketve hallgatá az elefántok pokoli bömbölését
őrtornyából: ah, a dzsinek, a dzsinek!</p>
<p>De Bajazid szét fogja őket verni: hisz ő a dzsildirim; ő a
villám!</p>
<p>A görögtűz röppentyűi nyiták meg a viadalt: az elefántok
tornyaiból a vakító ragyogású koszorúk fényes ivekben repültek a
jancsártömeg négyszögébe, ezernyi égő nyil szállt az éjszaka kétes
derüjében minden oldalról reájok, s bántó fényt árasztott az éji
harcz felé.</p>
<p>A jancsár szótlanul küzdött és hullt el.</p>
<p>Mintha éjjel nem is emberek, csak rémek küzdenének, kiáltozás
nélkül harczolt a két tábor, csak a kardok pengése beszélt. Oh a
dzsinek! a dzsinek!</p>
<p>Egyszerre egyike a lángoló nyilaknak a jancsárhadon keresztül
egész a hölgyek tornyáig repült, s ennek bársony függönyeiben
megakadva, azt meggyujtá.</p>
<p>A nők rémülten hagyták el az égő állványt, az erkélyről
alárohanva, s néhány pillanat mulva mint egy nagy fáklya égett az a
harcztér közepén; világítás az öldöklés látványaihoz.</p>
<p>A mint ezt meglátta Bajazid, elveszté lelke erejét, megfordult
lovas kíséretével, küzdő jancsárjait hátrahagyva s vágtatott
hölgyeihez.</p>
<p>Mária arczát eltakarva feküdt a porban, oh a dzsinek, a dzsinek!
<span class="pagenum"><a name="Page_271" id=
"Page_271">-271-</a></span></p>
<p>– Lóra gyorsan! Ide mellém. El a hegyek mögé! kiálta a levert
villám, hölgyét felkarolva a földről.</p>
<p>Azzal futott ő is.</p>
<p>Ezer lovas vitéz s kétezer harczos amazon kísérte nyomban.</p>
<p>Mahmud khán észrevette a szultán menekülését s négyezer
dzsagatái lovassal utána rohant.</p>
<p>Éjfélig elüldözte a hegy lábáig; a kik egymást közel érték,
elmaradtak verekedni; a szultán futott.</p>
<p>Dzsagatái khánja nem tágított nyomából. Ló és lovas kidült erre
arra; hajnal felé már csak negyvenen maradtak vele. A szultán
egyedül volt hölgyével.</p>
<p>Ekkor Bajazid megállt és bevárta üldözőit.</p>
<p>Fegyverjárhatlan pánczél volt rajta, jó damaszk aczél kezében és
szeretett hölgyét kellett védenie.</p>
<p>Tizen hullottak el üldözői közül, kard még sem fogott rajta,
végre a sok tompa ütéstől elkábulva, lebukott lováról Mária lábai
elé, s ott elfogták.</p>
<p>És Mária látta, hogy a félisten arcza sápadt és portól bekevert,
szemei töröttek és ajkai tehetetlen szitkokat szórnak.</p>
<h3>XIII.</h3>
<p>Timur Lenk kedves fiával sakkozott.</p>
<p>Az ifju herczeg népies neve volt Shach Roch. Ezt a nevet azért
kapta, mert a shachjátékban ő találta fel azt a fogást, mely által
a király a toronynyal egyszerre helyet cserél.</p>
<p>«Shach roch!» mondá Timur Lenk s abban a pillanatban, midőn ezt
mondta, szétnyiltak sátorai függönyei, s ott állt előtte az
elfogott szultán, Bajazid.</p>
<p>Shach roch!</p>
<p>Egy király, ki trónját elcserélte a toronynyal, – a fogság
tornyával!</p>
<p>Timur felállt helyéről s legyőzött ellenének kezét nyujtva,
odavezette divánjához és maga mellé ülteté. <span class=
"pagenum"><a name="Page_272" id="Page_272">-272-</a></span></p>
<p>– Bajazid! A szerencse ellened fordult, de nem az én szivem. A
sors fogolylyá tett, én fejedelemnek hagylak. Sátorod készen áll,
nem őriz benne senki. Ott megtalálod nődet és Múza fiadat, kiket
elfogtak, ők is veled legyenek. Csupán egyet kivánok tőled:
fejedelmi szódat, hogy tőlem ravaszul elszökni nem fogsz, míg
fiaiddal harczban állok. Ha békét köthetünk, ismét térj vissza
békén országodba, mert nem kivánja Allah, hogy két igazhivő szultán
egymás fejét megalázza: tehát add fejedelmi szódat.</p>
<p>Bajazid szíve meglágyult ellenfele nagylelküségétől. Fejedelmi
szavát, fejedelmi kézcsapását adta, hogy nem fog alattomos szökést
tervezni Tamerlan táborából.</p>
<p>Azzal elvezették a czifra sátorba, hol fia és neje már vártak
reá. A sátor czifra volt, a kiket szeretett, ott voltak vele
együtt; de azért torony volt az, királyi trón helyett!</p>
<p>Shach roch!</p>
<h3>XIV.</h3>
<p>«Mindaddig, míg fejedelmi szódat megtartod, fejedelemnek fog
nézni mindenki a táborban.»</p>
<p>Ezt igérte Timur Lenk ellenének.</p>
<p>Akár merre járt Bajazid a táborban, tisztelgéssel fogadták s
fejedelmi fény környezte sátorában.</p>
<p>Egy este a pástétomban, melyet felszelt, egy összegöngyölt
pergamen-darabot lelt a fogoly szultán, melyre alkermessel ez volt
irva:</p>
<p>«Zultánom! Fiaid új haddal jőnek Tamerlanra. Jakub bég Angora
felől fog kitörni. A vajda új erővel tér vissza. Légy készen. A
sütők konyhájából egy földalatti úton dolgozunk, mely sátorod alá
vezet; ez éjjel készen leszünk vele. Te is készen légy. Éjfél után,
sütőknek öltözve, a tábori konyhából fiaddal, nőddel a szabadba
juthatsz, ott paripáid várnak. Légy készen. Hű barátaid.»</p>
<p>E levél csalétek volt Bajazidnak s ő mohón fogadta veszedelmét.
<span class="pagenum"><a name="Page_273" id=
"Page_273">-273-</a></span></p>
<p>Valóban készíték a földalatti útat sátoráig, de azok Tamerlan
zsoldosai voltak.</p>
<p>Éjfélkor a földalatti csákányütések tudaták a szultánnal, hogy
mentő vakandjai jönnek; a föld beomlott lábai előtt s a szűk
alagutból emberi fő emelkedett ki előtte.</p>
<p>– Jövel, suttogá a földből kibuvó fő s a szultán követte a
csábítót, magával vitte Máriát és Múza fiát is, a szűk földalatti
folyosón csak meggörnyedve lehetett haladniok, egyik a másik kezét
tartva; végre világosodni kezdett az üreg torka. A tulsó nyílás a
tábori sütők kemenczéjének szája volt. Midőn Bajazid ki akart lépni
az alacsony nyiláson, valaki kezét nyújtá neki segélyül; s midőn
kilépett, a segélyül nyújtott kéz nem bocsátá el az övét, hanem
fogva tartá.</p>
<p>A szultán ránézett: Timur Lenk állt előtte.</p>
<p>– Tehát ez a fejedelmi szó? kérdé suttogva a megrettent
szultántól.</p>
<p>Bajazid látta, hogy el van árulva.</p>
<p>Timur ellökte kezét magától.</p>
<p>– Ez nem fejedelem keze, ez rabszolga keze volt!</p>
<p>És azzal elfordult tőle s magára hagyta.</p>
<p>Bajazid csak bakólegényeket látott maga körül, kik lánczokat,
vasrudakat tartottak készen.</p>
<h3>XV.</h3>
<p>Timur nem közönséges kegyetlen ember, ki beéri azzal, ha vérben
fürödhet s ellensége tagjait tördelheti össze; Timur költője,
művésze volt a kegyetlenségnek. Neki mérges nyíl kellett, mely
ellensége lelkébe szúr. Ő nem halottá, őrültté akarta tenni
Bajazidot.</p>
<p>A szökési kisérlet után vastag érczrudakból kalitkát
kovácsoltatott a fogoly szultán számára; abba záratta be.</p>
<p>És azután szekérre téteté a kalitot s körül hordatá a táborban.
<span class="pagenum"><a name="Page_274" id=
"Page_274">-274-</a></span></p>
<p>Tarka kikiáltó járt a szekér mellett s kopjájával mutogatta a
látványt a bámész sokaságnak.</p>
<p>– Ime egy fogoly szultán, egy hires fenevad, a kinek neve
Bajazid. Királyok királya; padisah, tengerek és szárazföldek ura!
Koronás király, a kinek négyszázezer harczos katonája jár lovon és
gyalog. Lássátok a kerek föld meghódítóját, a ki úr kelettől
nyugatig; – kalitkába zárva. A kalitka széle-hossza két sing, két
arasz.</p>
<p>Hahaha!</p>
<p>A fegyveres csőcselék kaczagott.</p>
<p>Bajazid némán, mozdulatlan arczczal ült vasrostélya közt; mint a
kinek lelkét nem érinti semmi bántalom.</p>
<p>A fegyveres csőcselék gúnyt, szidalmat szórt feléje; a suhanczok
narancsot, diót hajigáltak be hozzá, mint szokás kalitba zárt
majomhoz; – a szultán arcza nem változott.</p>
<p>A kikiáltó tilinkózott és dobot vert hozzá: egyszer eszébe
jutott mulatság fejében azt a dalt kezdeni rá, melynek vége: «Oh ne
hagyd elveszni Szivászt, ne hagyd elveszni fiad!»</p>
<p>Ha valami, e dal tölthette el a fogoly oroszlán szívét keserű
bánattal. Ah, ha jókor hallgatott volna e dalra; ha büszkesége
napjaiban nem tiltotta volna meg az izmidi pásztoroknak e dal
kürtölését, ha jókor sietett volna fiát Ertogrult megszabadítni,
most nem kellene e dalt hallania, medvetánczoltató bohócz sikoltó
tilinkóján, a ki egy királyt mutogat fenevad helyett.</p>
<p>De azért Bajazid arcza nem változott.</p>
<p>A bohócz elhordta őt kalitjában a hegyes halmokig, mik a
csatában levágott hősei koponyájából voltak rakva, legfölül egy-egy
vezér feje, a kócsagos forgóval turbánjában; és e vezérek arczait ő
mind jól ismeré, próbált vitézei voltak, sokszor kitüntette őket,
homlokaikat csókolta győzelmes csaták után; most itt merednek reá
megkövült szemekkel, rétegekbe halmozott hadseregek halálfejei
ormán. <span class="pagenum"><a name="Page_275" id=
"Page_275">-275-</a></span></p>
<p>De azért Bajazid arcza nem változott.</p>
<p>Mikor a bohócz körülhordta fejedelmi foglyát a táborban,
visszakerült vele Tamerlanhoz.</p>
<p>A khán és fiai és a fejedelmi vazallok és a khán nejei s a
fejedelmi szolganők lakománál ültek; a dáridó kicsapongó kedve
közepett érkezett meg az aranyozott vaskalitka a szomorú
fogolylyal; egy legyőzött szultán, egy győztes ittas szolgái
közepett!</p>
<p>Gúny és hahota és ingerkedő felköszöntés fogadá minden oldalról
a leküzdött oroszlánt. A részeg győzelmes a szomorú fogolylyal
szemközt.</p>
<p>És Bajazid arcza még sem változott.</p>
<p>Timur Lenk maga is ittas volt; bor, győzelem és boszú hármas
mámorral tölték el minden idegét.</p>
<p>– E poharat, Bajazid, a félvilág urának egészségére! kiálta a
győzelmes s az egész serleget kalitkába zárt ellene arczába
önté.</p>
<p>És Bajazid arcza még akkor sem változott.</p>
<p>– Friss bort; friss rabnőt nekem! üvölte Timur Lenk s Bajazid
egy karcsú hölgyalakot látott előtántorogni, fején
rózsa-koszorúval, haja hosszan lebontva és szétszórva tagjain,
selyemköntöse szegélyétől övig fölhasogatva, tatár mód szerint. A
nő tántorgott, mert maga is ittas volt. Az jött poharat tölteni a
khánnak.</p>
<p>És e nőben Bajazid Máriára ismert.</p>
<p>Ez volt a végdöfés a fogoly szultánnak.</p>
<p>Midőn kegyenczét így meggyalázva látta a khán zsámolyához
tántorogni, felszökött helyéből s megragadva kalitja rostélyát,
ádáz hangon ordíta fel:</p>
<p>– Oh te pokolbeli fenevad, Timur! Te sánta eb, ki lelked jobb
felét döglött lábadban ástad el s megmaradtál félördögnek ide fenn!
Nem férfiak legyőzője vagy te; soha sem voltál egész férfi;
asszonyokon tudsz csak boszút állani; sírbolti kukacz, ki megrágod
orozva, a kit náladnál nagyobb hős elejtett. Utálat, piszok
nevedre, a kit gyávának fog emlegetni minden asszonyember, a ki
képedet <span class="pagenum"><a name="Page_276" id=
"Page_276">-276-</a></span> játékul veti hentergő fatytyainak.
Gyalázat rád és gyalázat minden nemzetségedre, kiket rabszolga
költött ki a világra és hóhér fog eltemetni. Tevehajtsár fiának
születtél, nyomorult; és apád, ki a szeméten veszett meg, derekabb
ember volt, mint te vagy! Pfuj! én leköplek! Dicsőséged szennye
közepén az lesz rajtad a legfényesebb folt. Átok reád és minden
maradékodon! Lelked a pokolnak, csontod a kutyáknak, neved a
csúfságnak! Én pedig elvárlak ott, a hol ketten leszünk.</p>
<p>E szóknál oly erővel vágta fejét a rostély vasrúdjához, hogy
halva rogyott le.</p>
<p>Tamerlannak több öröme nem volt ellensége dühében.</p>
<h3>XVI.</h3>
<p>Timur Lenk pompás temetést rendezett Bajazidnak.</p>
<p>Minden serege kivonult a gyászravatalt kisérni. Sirkövére
felvésette ellensége halhatatlan tetteit, s asszonyainak
megparancsolá, hogy sírjanak.</p>
<p>Mikor a gyászszertartásból visszatért, eléje jött történetírója
Shacheddin és felolvasá előtte, a mit az utókor számára
följegyzett.</p>
<p>Hangzott ekképen:</p>
<p>«És midőn Timur Dsihangir ellenségét legyőzte és elfogá: úgy
bánt vele, mint testvérrel; asztalához ülteté, barátjának nevezte,
fejedelmileg kitünteté, s midőn az idők rendi szerint Bajazid
szultán megtért az ő atyáihoz, mint királyt temetteté el, s
fejedelmi sírboltot emeltetett hamvai fölé. Dicsőség annak, a ki
mindeneket lát!»</p>
<hr class="tb" />
<p>Az üstökös pedig visszatért a világürbe és nem törte össze a
földet. <span class="pagenum"><a name="Page_277" id=
"Page_277">-277-</a></span></p>
<h2>A HITTAGADÓ.</h2>
<p>Százharmincz stadiumra hatolt be a római birodalom szívébe
Ázsiában Kaled, az Isten kardja, ki e merész nevet a prófétának és
folytonos győzelmeinek köszönheté.</p>
<p>Diadalútjában, melynek nyomait keresztyénvér festé, az egy
Damaskus birta feltartani. A hős Tamás parancsolt ott, Heraklius
császár veje s akkor még negyvenezer görög keresztyén lakta e
várost.</p>
<p>Már a hetedik hét is eltelt és Kaled még nem birta megtörni
Damaskus falait; Tamás katapultái összezúzták ostromló tornyait, s
valahányszor az árkokat betemetteté, a görögtűz megemészté a
rőzse-kötegeket, daczára a nedves tevebőröknek, a mikbe minden
kévét beburkoltak elébb. A falakon kívül gyakran megjelent Tamás
válogatott csapataival s véres éjszakai küzdelmekben fogyasztá az
ostromlókat.</p>
<p class="center">* * *</p>
<p>Egy éjszaka egy arab előcsapat, mely gyalog lappangva portyázott
a falak körül, két paripát vett észre egy sáncz mögött,
felnyergelten, felkantározottan, de lovagok nélkül. Csendesen
álltak egymás mellett és nem tették azt, a mit más kóbor kabala,
hogy a mint magára marad, még a zablával szájában legelni indul.
Ezek vártak valakire.</p>
<p>A szaraczénok zsákmánynak tekinték a lovakat s el akarták fogni.
Hanem a két paripa nem engedett magához közeledni. Ha csak egy
ember ment feléjük, annak patkóikat mutogatták; kettő-három ellen
egymás mellé oldalogtak, s rugással, harapással védték magukat; ha
pedig sokan jöttek reájuk, kiszöktek a körből, ficzánkolva kettő
kétfelé futott, s mikor aztán az utánuk szaladgáló portyázókat jól
kifárasztották, akkor ismét mindakettő visszatért a sáncz mellé,
elébbeni helyére. <span class="pagenum"><a name="Page_278" id=
"Page_278">-278-</a></span></p>
<p>Az arab csapat vezetője azt mondá társainak: e jelenetnek titka
van, mely többet ér, mint két felnyergelt ló; rá kell lesni,
elbújni a sáncz mögé, míg a titok meg lesz fejtve.</p>
<p>A szaraczénok csendesen megvonták magukat az árkokban.</p>
<p>Mikor a kaszás csillag elérte a keleti láthatárt, a
bástyatornyok egyikében rövid füttyentés hallatszott, arra az egyik
paripa elhagyta társát s csendesen ügetve haladt a bástyatorony
felé.</p>
<p>Ugyanakkor a szaraczénok egy lovagot láttak kötélen
aláereszkedni a bástyatoronyból, ki a földre érve, paripáját már
ott találta; annak hátára fölkapott s halkan léptetve közelíte a
sáncz felé.</p>
<p>Mielőtt odaért volna, a háromszáz ölnyivel távolabb eső másik
bástyatoronyból kettős fütty hangzott el; s arra a másik paripa is
elhagyta helyét, s a másik őrtorony felé koczogott.</p>
<p>A magános lovag egyenesen a sáncz felé tartott.</p>
<p>A szaraczén vezér ráparancsolt társaira, hogy csendesen
legyenek; ime, a másik őrtoronyból is ereszkedik alá egy másik
alak, az is ide fog jönni, s akkor egy hálóval két madarat
fognak.</p>
<p>Azonban az előbbjövő lovag óvatos volt, a sánczhoz érve
körüllovagolta a tért, s minden árkot, gödröt megvizsgált, hogy nem
leskelődik-e azokban valaki? Paripája egyenesen rávezette őt az
arabok leshelyére.</p>
<p>A lovagnak paripája volt, könnyű lett volna a kelepczéből
menekülnie; a várkapu nem messze, odáig üldözni nem lett volna
tanácsos; hogy miért nem tette ezt, miért huzta ki inkább kardját,
miért rohant a leskelődők csapatjára, egyesegyedül akarva őket
útjából elverni, azt majd nemsokára kivallatja vele Kaled. Mert a
hősi bátorság nem győz a tömegen. Az arab rajongó harczos, mikor
elgázolva a paripa lábai alatt fekszik, akkor döfi handsárját az
állat szügyébe s a nemes mén összerogy, maga alá szorítva lovagját.
<span class="pagenum"><a name="Page_279" id=
"Page_279">-279-</a></span></p>
<p>Az elfogott vitéz még küzdött ellenfeleivel, a földön fekve is,
fegyvertelenűl is: vaskeztyűs kezével ütötte a vele ölre menőket, s
leeresztett sisakjával törte be az arab arczát, ki leteperte, –
midőn a másik lovag is közelített.</p>
<p>A fogoly vitéz hallá a lódobajt; hirtelen fölemelkedék a
tülekedők csoportja alól, végerőfeszítéssel s hangosan kiálta görög
nyelven:</p>
<p>– A madár fogoly már!</p>
<p>Erre a másik lovag hirtelen megfordítá paripáját s
elmenekült.</p>
<p>Az egyedül maradt lovagot megkötözték.</p>
<p>– Látod, mondá neki csufondárosan az arab, társad, a másik lovag
gyáván elhagyott.</p>
<p>A lovag sohajtva felelt:</p>
<p>– Társam, a másik lovag, leány volt.</p>
<p class="center">* * *</p>
<p>A fogoly lovagot Kaled elé hurczolták.</p>
<p>A nevezetesebb foglyokat mindig be szokták mutatni a szaraczén
vezérnek, – megmérkőzés végett. Az apróbbakkal közkatonái szoktak
«mérkőzni».</p>
<p>Miből áll e mérkőzés, azt mindjárt megtudjuk.</p>
<p>Kaled nem tartott foglyokat; váltságdíjt sem fogadott el értük;
hanem harczosaira bízta csata után a foglyok erejét kitanulni.</p>
<p>Ha a fogoly legyőzetett, akkor szabaddá lett, a harczosok sorába
állt, fegyvert és zsoldot kapott; ha pedig ő maradt a győztes,
akkor levitték tömegestől a legközelebbi folyam partjára, ott
belebocsáták a vérét a hullámba, s holttestét utána hajíták.</p>
<p>Ez Kalednek kegyes fogadása volt, midőn Mohamedtől vitézi nevét
kapta, hogy a folyamokat mindenütt hitetlenek vérével fogja
megfesteni.</p>
<p>– Te vitéz férfiú vagy, görög, szólt a fogolyhoz Kaled.
Lovagjaim bizonyságot tesznek melletted. Most azonban velem kell
megvívnod; akarsz-e? <span class="pagenum"><a name="Page_280" id=
"Page_280">-280-</a></span></p>
<p>Kaled nagytermetű férfi volt, oroszláni erővel; a fogoly pedig a
tusában összetört alak, ki csak akkor engedte magát elnyomatni,
midőn ereje végkép kimerült.</p>
<p>Hanem azért mégis azt felelte Kalednek, hogy kész vele megvívni,
bárminő fegyverrel, bárhol és bármikor.</p>
<p>– Görög lovag. Ez a tusa életre-halálra megy. És még annál is
többre, örök életre, örök halálra. Minő fegyverrel szeretsz
legjobban küzdeni? Lándzsával?</p>
<p>– Ahhoz értek.</p>
<p>– Karddal inkább?</p>
<p>– Azt legjobban szeretem.</p>
<p>– Vagy buzogánynyal?</p>
<p>– Szokatlan, de elfogadom.</p>
<p>– Tehát nem fogunk sem karddal, sem lándzsával, sem buzogánynyal
vívni, hanem a legsúlyosabb fegyverrel: a szóval. Én megtámadlak
téged, hogy legyőzzelek hitedben. Védd magad.</p>
<p>A lovag mosolygott. Ebben épen erős volt.</p>
<p>– Tehát kezdődik a torna. Te szökni akartál Damaszkuszból,
melyet fegyverem ostromol. Damaszk falait jó vitézek védik s hogy
te nem voltál közöttük a legrosszabb, azt véres szájjal beszélik az
ütött sebek, miket lovagjaim kaptak tőled. És te mégis éjjel,
orozva el akartál szökni a dicsőség mezejéről.</p>
<p>A lovag még nem válaszolt semmit.</p>
<p>– A másik lovag, ki veled együtt akart szökni s kit
megmenekítél, mint magad mondád, leány volt. Ha nem mondtad volna
is, tudnám. Ha férfi lett volna, úgy vagy megszabadít, vagy veled
együtt vesz.</p>
<p>A fogoly némán inte, hogy úgy van.</p>
<p>– A leány, kivel szökni akartál, kedvesed volt; mert szökni
akartál vele, bizonyítja, hogy rokonai nem akarták őt hozzád adni;
hogy szökni kénytelen voltál vele, tanusága annak, hogy rokonai
hatalmas emberek Damaszkuszban s hogy szökni birtál a hír
mezejéről, jele annak, hogy nagyon szereted őt. <span class=
"pagenum"><a name="Page_281" id="Page_281">-281-</a></span></p>
<p>A lovag mélyen sóhajtott.</p>
<p>– Nemde úgy van, a hogy mondám?</p>
<p>– Valóban a falakon keresztül látsz s a szívek fenekén tudsz
olvasni. A történet úgy van, a hogy lehüvelyezted, nekem csak a
neveket kell hozzáadnom. A fogoly ki előtted áll, Jónás vitéz; a
leány, a kit szeretek, Eudocia, Tamás vezér unokahuga. A történet
kulcsa pedig ez: harmincz nap óta ostromlod immár Damaszkusz falait
s árkait sok helyütt betöretted már. De azért valahányszor ostromot
fuvattál ellene, mindannyiszor kétszerte több fegyverest találtál
magad előtt a bástyákon, mint a mennyiről kémeid tudósítottak.</p>
<p>– Így volt. Minden visszavert rohamot karóba húzott kémeim
sirattak meg.</p>
<p>– Ez pedig úgy történt, hogy Tamás a nőket is felöltöztette
férfi-harczosoknak s míg első sorban a férfiak küzdtek, mögöttük
asszonyok, leányok sorakoztak ellenségijesztő fegyverzetben.</p>
<p>– És harczoltak is?</p>
<p>– Ha a férfi elesett, ők léptek a sorba.</p>
<p>– Kegyetlen gondolat. Hitetlenhez illő ész. Az asszonyt egyre
becsülni a férfival s utat engedni neki az égbe – egy földi
virágnak! Te itt ismerkedtél meg a leánynyal.</p>
<p>– Valóban itt. Két leány állt hátam mögött az ostrom alatt, két
gyöngéd teremtés; az egyik Tamás vezér leánya, a másik unokahuga.
Akkor hagyták el először a kolostort, hol szent szűzek gondjai
alatt nevelkedtek.</p>
<p>– Te három helyett harczoltál azon a napon! magad és a két leány
helyett.</p>
<p>– Legalább a nekik szánt sebeket én hoztam el magammal.</p>
<p>– És ott azon a helyen beléd szeretett mind a kettő. Szerelmes
lett beléd mind halálig? Oh, oh, tudom én azt. Nem is kérdezem
tovább. Ilyenek a nők. Lehetnének-e másformák? Nem így alkotta-e
őket Allah tökéleteseknek? <span class="pagenum"><a name="Page_282"
id="Page_282">-282-</a></span> Mind a kettő megszerette a lovagot,
ki szemük láttára, érettük harczolt és győzött. Te az nap
köröskörül győzelmet arattál, férfiakon, asszonyokon. Elmondjam-e,
mi történt azután? Tamás vezér megkoszorúzta fejedet; azt mondta,
hogy fiává fogad s te azt felelted, hogy inkább lennél unokaöcscse.
A hitetlenek csak egyet tudnak szeretni. A hitetlen szíve szűk két
szerelemre. A vezér leánya kezét elutasítád s aztán nem kaptad meg
az unokahugáét sem. Nemde, nem így történt-e?</p>
<p>– Megfejtéd, szólt fejét lecsüggesztve a lovag.</p>
<p>Kaled folytatá az elbeszélést, melynek csak kezdő fonala volt
kezében s melyet mégis oly híven tudott előadni.</p>
<p>– Ti ketten aztán, kik egymást szerettétek, összebeszéltetek,
hogy alattomban el fogjátok hagyni a várost. Mennyire kellett
értenetek egymást, mennyire be kellett tanulva lenni titkos
egyezményeteknek, bizonyítja az, hogy még paripáitok is össze
voltak tanítva, miket előre kibocsátottatok a sánczok előtti térre.
A szerencse nem kedvezett. Te foglyul estél, kedvesed pedig
kénytelen volt futásban keresni menedéket. Őt a várkapun
bebocsáták. Ott bizonyosan ráismertek, hogy nő, megtudták, hogy a
fővezér unokahuga, ki el akart szökni egy lovaggal, éjnek idején
ostromlott városból. Mi fog történni akkor kedveseddel?</p>
<p>Jónás lovag lecsüggeszté fejét és nem találgatta azt.</p>
<p>– Ha te nem mondod meg, majd én azt is eltalálom. Ha arab vezér
leánya volna a szökevény hajadon, atyja rögtön megölné s egy letört
virággal volna kevesebb, egyéb semmi. Te kereshetnél magadnak más
virágszált. De a ti törvényetek szerint a nők is lélekszámba
mennek. Kedvesedet meg nem ölik, hanem bezárják rideg négy fal
közé, a hol örülni nem szabad többé és a honnan kiszabadulni nem
lehet. És te nem fogsz abban megnyugodhatni, hogy ő el van temetve,
mert tudni fogod jól, hogy halottad a sírboltban is él, szenved,
sóhajt és várja a szabadulást s akárhol jársz, alszol vagy vigadsz,
rólad gondolkozik, <span class="pagenum"><a name="Page_283" id=
"Page_283">-283-</a></span> utánad eped s miattad kesereg. Hiszed,
hogy ez jól van így?</p>
<p>– Nem! felelt Jónás lovag.</p>
<p>Az arab vezér felugrott tevebőr-szőnyegéről s nehéz kezével
megmarkolá a lovag vállát, mintha már az övé volna.</p>
<p>– Akkor megtagadtad hitedet és le vagy győzve!</p>
<p>– Még nem!</p>
<p>– Tökéletesen le vagy győzve! Te magad tárt kebellel futottál
bele kardomba s az markolatig van ütve szívedbe. Elfelejtéd
pánczélodat felölteni, lovag! Midőn kedvesedet elriasztád mellőled,
akkor kétszeresen lettél fogoly. Ha mindketten fogva állnátok
előttem, ketten együtt daczolhatnátok velem; mondhatnád te is, ő is
szemembe, daczomra: «nem félünk, öless meg, kinoztass; vértanúkká
leszünk, gyönyör lesz egymás halálát osztanunk», s nekem nem
maradna más választásom, mint véretekkel rózsaszínűre festeni a
folyót, vagy két paripát adni alátok s azt mondani: fussatok,
szeressétek egymást! De most egyedül vagy előttem, ellenséged
előtt, ki tőled csak megszabadult vitézeinek sebeit kapta addig, s
ki azért, mert a vitéz ellenségét becsüli, baráti kezet nyujt eléd.
És barátaid, hitsorsosid, kikért véredet ontád, jutalmul a hány
kéz, annyival taszítanak el, a hány kéz, annyival szórtak rád átkot
s a hány kéz, annyival ostorozzák szenvedő szerelmesedet. Ha
csókoltad valaha fehér vállait, rettegve kell gondolni a szeges
korbács nyomaira, mik e habtermeten meg fognak látszani; ha örültél
valaha mosolyának, úgy gyűlölnöd kell a hideg falat, mely azt
elzárja előled. Ha szerettél és szeretsz még, úgy Kaled kezét meg
kell szorítanod.</p>
<p>Jónás lovag előtt lángszínben kezde úszni a világ; minden tárgy
véres homályba kezde burkolózni, a keserű gyűlölet, a kínos
szerelem mámora megszállta lassankint szívét. Egyszer-egyszer
valami hideg emlék borzongott végig forró idegein; mintha rég
látott szentek, martyrok arczai <span class="pagenum"><a name=
"Page_284" id="Page_284">-284-</a></span> lebbennének végig lelke
előtt, hosszú, véghetetlen sorban, melynek egyik vége a sírból kel
föl, másik vége már a csillagok közt tűn el. Mintha távoli ének,
magasból jövő zsolozsmák hangját hallaná, mintha egy mondhatatlan
fényű arcz, ki tövis koszorút visel, intene le rá, embertől föl nem
fogható magasságból, mintha egy futó pillanat azt sugalná neki: az
egész élet minden örömével egy percz az örökkévalóságban.</p>
<p>Ingadozni látszott.</p>
<p>E perczben egy hang ütötte meg füleit. Hang, mely Ázsia síkjain
alig ötven év óta volt ismerős s Damaszkusz romlása után végkép
elhallgatott: egy harang hangja.</p>
<p>A legelső harangszót Damaszkusz szent Borbála zárdája ismerteté
meg a keleti meseterhes légkörrel; tisztára derítve ringó
hangjaival hevült arczu szellemekkel népes ködeit a keleti
hitregevilágnak.</p>
<p>Jónás lovag megdöbbenve hallgatá a harangszót és arcza elsápadt
bele.</p>
<p>Kaled leránczolt szemöldökkel nézett a tétovázó arczára, jobbját
még mindig eléje nyujtva; de balkezét handzsárja markolatára
téve.</p>
<p>A harangszó második versben is újra kezdődött.</p>
<p>Jónás lovag még feszültebben figyelt. Egész lelke e harangszóval
látszott beszélni, mint valami hírnökkel, a ki csalhatlanul igazat
beszél.</p>
<p>A harangszó harmadik verset is kezdett.</p>
<p>És akkor Jónás lovag sápadt arcza kigyuladt; hirtelen odalépett
Kaled elé s annak kezébe csapott kezével és megszorítá azt.</p>
<p>– Tied vagyok.</p>
<p>A szent Borbáláról nevezett zárdának egyetlen harangja csak
olyankor szokott megkondulni, midőn egy-egy szűzet avattak fel a
kolostor örökfogadásu szentélyébe; és három verset hangzott
egymásután, midőn a zárda egy fejedelemnőt fogadott kebelébe. Ezt
tudta meg a harangszóból <span class="pagenum"><a name="Page_285"
id="Page_285">-285-</a></span> Jónás lovag, – már nem Jónás lovag,
hanem Jónás bég.</p>
<p class="center">* * *</p>
<p>Azt az arabot, a ki Jónást elfogta, Derárnak hítták. A tréfáig
vakmerő kalandor; legjobb neve a «csaták bohócza».</p>
<p>Mikor Heraclius császár hatvanezer főnyi gyakorlott serege
megjelent Aiznadin mellett, hogy Damaszkuszt az ostrom alól
felszabadítsa, a fővezér Verdán épen felállított csapatjait
szemlélte, aranylánczokkal kantározott fehér öszvéren ülve, a midőn
észreveszi, hogy fényes, pánczélos kisérete közé egy idegen lovas
is vegyűlt.</p>
<p>Hogy idegen lehetett, azt nem annyira öltözete mutatta, mint
inkább az, hogy egészen mezítelen volt, csak csípője körül volt egy
veres sháwl kötve, fegyver sem volt nála egyéb, csak egy
lándzsa.</p>
<p>Ez volt Derár.</p>
<p>A vakmerő kalandor az egész tábor szemeláttára átlovagolt az
ellenséges hadsereghez, s mire figyelembe kezdték venni, már oly
közel volt a fővezérhez, hogy egy kopjadöféssel ledöfhette volna
öszvéréről.</p>
<p>– Fogjátok el élve a vakmerőt! kiálta Verdán kisérőinek s
harmincz vértes lovas rögtön nekitámadt az egyetlen
mezítelennek.</p>
<p>Élve? Derárt? Halva sem! – A mint a fényes lovagok neki
száguldtak, elkezdett előttük csapongva pákászni könnyű lován,
nyereg, kantár, fegyverzet nélkül, ide-oda csalogatta őket, közel
hagyta magához jönni: egy rugtatással megint elhagyta valamennyit,
kiszemelt egyet üldözői közül, attól be hagyta magát érni, s mikor
kopjadöfésnyire voltak, gyorsan visszafordult ellene s egy lökéssel
kiveté nyergéből a porba. – Az ellenfél döfése jobbra-balra
elsurrant mellette, nem védte magát paizszsal, engedett a levegőbe
szurkáltatni maga mellett; kisiklott, mint sima hal a kézből, mint
kényesőcsepp a tű hegye elől s az ő kopjája oda talált, a hol vas
nem volt az <span class="pagenum"><a name="Page_286" id=
"Page_286">-286-</a></span> ellenfélen, vagy pedig hirtelen oldalt
ugratta lovát, s a nyomában elrohanónak hátulról ütötte
nyakszirtjébe a gerelyt; egyszer-egyszer úgy tett, mintha le akarna
lováról fordulni s mikor eléje kerültek, lován féloldalt lógva tört
soraikon keresztül. Tizenhét lovagot levert élve-halva lováról, míg
társai hadsorához visszamenekült a csaták bohócza, az egész hadsor
tetszés-rivallásától fogadva.</p>
<p>Mikor Kaled e merényletért szigorúan kérdőre fogta, azt felelte
neki:</p>
<p>– Meg akartam kisérteni magamon, vajjon fog-e ma Allah csodát
tenni értünk? – Egyébiránt ők kötöttek belém, én csak védtem
magamat.</p>
<p>És csakugyan tett is értük Allah csodát, mert azon napnak
estéjén a fényes, hatalmas görög-román hadsereg szétszórva futott
el Aiznadin rónáin, üldözve a kisebb ellenségtől s prédára hagyta
táborát, zászlóit, jelvényeit s az ostromlott Damaszkuszt.</p>
<p>Ez a Derár volt az, a ki elfogta Jónás béget.</p>
<p>Midőn Kaled a renegát lovagot bemutatta vezéreinek, Derár nyujtá
neki legelébb kezét; pedig jobb szeme akkor is be volt még kötve
attól a hatalmas ökölcsapástól, melyet Jónás öklétől az éjszakai
tusában kapott; – jó ököl volt érdemes volt, hogy egy muzulmán
vitéz megszorítsa.</p>
<p>– Üdvözöllek Jónás bég. Nagyon örülök, hogy Damaszkuszból
elszökni nem engedtelek. Egy ütést kaptam tőled, a mi nagyon jó
volt. Ezt szeretném megszolgálni. Azzal szeretném megszolgálni,
hogy téged Damaszkuszba ismét visszavigyelek, s szökevény társadat,
ki megmenekült, számodra visszakerítsem. Te ismered Damaszkusz
titkos bejáratait, tudod, hol legalkalmasabbak a bástyák a
megostromlásra; parancsolj velem, veled fogok menni s úgy harczolok
melletted, mikor kivánni fogod, mintha saját két kezed volnék.</p>
<p>Jónás bég visszaszorítá a szaraczén kezét.</p>
<p>Ez valóban nagy veszély volt Damaszkuszra! Két ilyen kéz egymást
szorítása. <span class="pagenum"><a name="Page_287" id=
"Page_287">-287-</a></span></p>
<p>Mert ha Jónás bégnek volt akarata az ostromlott város gyöngéit
elárulni, Derárnak volt merészsége azokat az ellenség vesztére
fordítani.</p>
<p>Épen így esett el Damaszkusz ostroma előtt Bosra, épen így
árulta el városa titkos földalatti kijáratát Románus, épen így
vezette Derár vakmerő száz vitézét a sötétségen keresztül a város
falai mögé s az éjszakai roham után épen így esküdte el magától
régi hitét, a béke és szeretet vallását az egybegyűlt arab vezérek
s egész fogolylyá esett hitsorsosainak közönsége előtt, miként
Jónás bég, ki vitéz volt és áruló lett, hittagadó lett és
esküdött:</p>
<p>– Én – Jónás bég – lemondok a közösségről veletek mind ezen,
mind a más világon. Én megtagadom őt, ki keresztre feszítteték és
mindenkit, a ki őt imádja. És választom Allaht az én urammá, az
Izlámot az én vallásommá, Mekkát az én templomommá, a muzulmánokat
testvéreimmé s Mohammedet az én prófétámmá; ki elküldetett, hogy
bennünket az igaz ösvényre térítsen s az igaz hitet azoknak daczára
fölemelje, kik az Istenen kívül bálványokat imádnak!!</p>
<p>És mindezt egy halavány hölgy két szép szeméért.</p>
<hr class="tb" />
<p>A mint Damaszkusz kormányzója megtudta Jónás lovag hittagadását,
átlátta, hogy a bosrai végzet közeleg a föld alatt a város ellen. A
renegát a leggonoszabb ellenség, mert a renegát a megtagadott
testvérek titkait ismeri.</p>
<p>E végzetet meg kelle előzni.</p>
<p>Azon éjjel, hogy Jónás bég Damaszkusz kapui előtt nyílt téren
avattaték fel szaraczénnak, ünnepélyes mosódás szertartásával,
Tamás vezér kivilágíttatá a várost; a tornyokat, a templomok
kupoláit színes bengáli fény ragyogtatá s a város Kaizán kapuja
fölött egy óriás kereszt volt emelve, mely körül a püspök és az
egész papság díszruhában énekelték a szent zsolozsmákat.</p>
<p>Ekkor kinyittatá a kapukat Tamás vezér és görög harczosai
<span class="pagenum"><a name="Page_288" id=
"Page_288">-288-</a></span> élén a város éjféli világítása mellett
kirohant az ellenségre.</p>
<p>A szaraczén had készen várta a rohamot, egyenlő vitézség
mérkőzött egymással a síkon; kardnak kard felelt meg s egyik félnek
sem volt oka magát a másik előtt szégyenleni.</p>
<p>Tamás vezér hirhedett íjász volt; maga és paripája
pikkelypánczéllal fedve, a csata legnagyobb hevében ott nyargalt s
jaj volt a szaraczén vitéznek, ki lőtávolába jutott; azt nem védte
meg izmos karja, hősi merészsége, a görög vezér nyila messziről
átszegezte. Ha óriás volt is, egy vékony nyilvessző elég volt alá
paripának, hogy elvigye a holtak országába.</p>
<p>A csatazaj, a tombolás közepett, a Kaizán kapu fölötti
keresztnél egyre hangzott a szent férfiak, a szent szűzek éneke,
buzdításul a híveknek, ijesztésül az ellenségnek.</p>
<p>Igy tartott a csata másnap délig.</p>
<p>Délben Kaled uj csapatokat rendelt Tamás ellen; de Jónást nem
engedte a harczba vegyülni. Tudta jól, hogy azt az egy embert várja
mindenki, s ha száz élete volna, száz nyíl volna számára, mely
egyszerre kioltsa. Rá más küldetés várt.</p>
<p>Az uj hadcsapatnak Abán volt vezére. Fiatal, deli hős; csak egy
asszonyt ismert még: nejét, a szép Almedát, a leghívebb, a
legbátrabb asszonyt. – Almeda a «szent harcz» minden csatájában ott
lovagolt férje oldalán s ha jó vitéz volt az a dárdavetésben,
Almeda sem volt rosszabb a nyíllövésben.</p>
<p>Ők egyenesen Tamás vezérre rohantak.</p>
<p>Abán ezüst pánczélt viselt, ezüst sisakot, lecsüngő lánczokkal.
Épen csak egy helyen volt sebezhető: torkánál, a hol a pánczél
végződött.</p>
<p>Egy nyíl épen torkán szegezte át. Abán halva bukott le
lováról.</p>
<p>Almeda látta a nyíllövőt; felemelte férje holttestét, kivitte a
harcz tombolásából; sátorában megmosta, felöltözteté; <span class=
"pagenum"><a name="Page_289" id="Page_289">-289-</a></span> azután
megcsókolta, megölelé, egy köny, egy sóhajtás nélkül:</p>
<p>– Te boldog vagy, oh én drágám! Te már Istenedhez tértél, ki
bennünket egyesített s aztán ismét elválasztott. De én megboszúllak
téged, hogy érdemes legyek odajutni, a hova te elmentél!</p>
<p>S azzal visszament a csatába. Az első nyilat íjjára fekteté s a
zászlótartó karját lőtte vele keresztül, ki Tamás vezér mellett a
lobogót hordta. A zászló aláhanyatlott.</p>
<p>Akkor a másik nyilat röpíté útnak s az Tamás vezér szemét ütötte
ki.</p>
<p>Egy nagy jajkiáltás zendült fel a damaszkusziak harczsorában,
midőn zászló és vezér egymásután leomlott. De percz mulva ismét
fölemelkedék mindkettő. Tamás vezér bekötteté kilőtt szemét s maga
emelte fel a zászlót; s így sebesülten, végső erőfeszítéssel
rácsapva az ellenre, visszaűzte azt, míg Kaled tartalékjai
előjöttek. Csak az est vetett véget a csatának.</p>
<p>Az éjféltől estig tartott dühös harcz után az arab vitézek
aludni mentek. Bizton hiheték, hogy a visszatért ellen, a kifáradt
keresztyén, a sebesült hadvezér, szintén örülnek az éjszakának,
mely sebeket hegeszteni, ernyedt izmokat fölüdíteni jő. Alusznak
azok is.</p>
<p>De azok nem aludtak.</p>
<p>Az előálom idejében, mikor minden élő halott, megkondult a
harang, s egyszerre mint a felhőtlen zivatar, rohant elő a görög
sereg az alvó szaraczénokra.</p>
<p>Most nem várták őket kész hadsorok, mint a mult éjjel, most nem
állt pánczél pánczél ellen, lovas lovas ellen; álmaikból felugráló
félmeztelen alakok kapkodtak elszórt fegyvereik után, s gyalog
maradt vitézek kerültek a görög pánczél-lovak patkói alá; a kaszás
harczszekerek odarohantak a vezértelen hadgomolyok közé s a kétélű
pallos nem harczolt, hanem aratott közöttük.</p>
<p>A hadi csel kárhozatos volt a szaraczénokra nézve. Legjobb
vitézeik védtelen hullottak el a mészárlásban; Tamás <span class=
"pagenum"><a name="Page_290" id="Page_290">-290-</a></span> vezér
kegyetlen árt vett elvesztett szeméért, ezrek friss vére fizetett
meg érte.</p>
<p>– Oh Allah! ki soha nem alszol! kiálta Kaled kétségbeesetten, ne
hagyd el álmukban meglepett szolgáidat! Csak egy gyapot-kaftán volt
rajta, csak egy kard volt a kezében, úgy rohant nyergeletlen lovon
oda, hol legnagyobb volt az öldöklés. Nem volt vele több, mint vagy
négyszáz lovas.</p>
<p>Hanem a maroknyi had csodatettei, az Isten kardjának
legyőzhetetlen harcza megállítá Tamás vezér rohamát, s míg e kis
csoport az egész haddal elfogadá a csatát, azalatt a bölcs Abu
Obeidah rendbeszedé a szétzavart hadsorokat; az őrjöngő Derár
oldalt furta magát a kitörők hadoszlopába s fél óra mulva
megfordult a hadszerencse. Mire a gönczöl az égen elérte a
láthatárt, Tamás vezér serege is vissza volt verve Damaszkusz
bástyái mögé, csak a kővető gépek a falakon feleseltek még az
üldöző szaraczénokkal.</p>
<p>A meghiusult kisérlet utolsó erőfeszítése volt Damaszkusznak.
Tamás vezér vert hadaival a balsors itélete tért vissza a kapukon.
Hosszú védelemre kevés volt már az élelmi szer, gyors diadalra a
férfi-erő.</p>
<p>Tamás vezér tudhatá, hogy elvesztegetni való nap nincs hátra
többé; az áruló Jónás, ki testvéreit megtagadta, el is fogja adni
őket. Ő védte legerősebben a város falait, ő tudja, hol
leggyöngébbek azok?</p>
<p>Következő éjjel száz választott küldötte a városnak, élén a
papsággal, teljes ornátusban, lépett ki a kapun s ment ünnepélyes
rendben, az urnapi lámpások világa mellett a szaraczénok
táboráig.</p>
<p>Midőn a szabad ég alatt voltak, a püspök egy rövid imát mondott
társai előtt; utolsót, melyet keresztyén püspök e helyen Istenhez
emelt. E végima azért szólt, hogy lágyítsa meg az Úr a kegyetlen
ellenség szívét.</p>
<p>Az Úr! A mindenható Úr! A világszellem, ki küld harczot és
háborút a béke és öröm országaira és az ő bölcs <span class=
"pagenum"><a name="Page_291" id="Page_291">-291-</a></span> lelke
tudja azt, hogy miért? Teheti-e, hogy saját kardját, az «Isten
kardját», Kaledet, kit maga vert aczéllá és tűzben megedzett és
vérben megfestett, hajlékonynyá, olvadóvá tegye, kit könyörgés
meghajt, köny megolvaszt?</p>
<p>Az Úr tehette azt.</p>
<p>Midőn a küldöttek megjelentek az arab táborban, Kaled, az Isten
kardja, nem volt sehol. Nem találták, titokban ment el, senkinek
sem mondta, hová? és vele együtt eltűnt Jónás, a renegát, Derár, a
bőszült és Alméda, a boszúálló özvegy; mindazok, a kik a
damaszkuszi keresztyének halálára esküdtek, a kiket boszú,
szerelemféltés, dicsszomj, sötét gyász kérlelhetetlenné tett, a kik
vért szomjaztak; mint egy leheletre el voltak tüntetve az arab
táborból és hírt sem tudott róluk mondani senki.</p>
<p>Ott maradt pedig helyökben a kegyes Abu Obeidah, a második
fővezér, ki csak azért járt Kaleddel, hogy a mi sebeket az Isten
kardja üt, azokat bekötözgesse.</p>
<p>Midőn az őrök tudatták a püspökkel, hogy Kaled nincs jelen s
helyette Abu Obeidah, a vele egyrangu vezér sátorába vezették őket,
a püspök égre sóhajta: «meghallgattatánk».</p>
<p>És valóban meghallgattatának.</p>
<p>– Mi kivánságtok van keresztyének? kérdé az ősz Abu Obeidah a
püspököt és az is olyan ősz ember volt, mint ő.</p>
<p>– Kivánságunk az, hogy Isten végzése beteljesüljön rajtunk. Ő
végezte, hogy Damaszkusz kezetekbe essék; mi nem tarthatjuk fel
súlyos újjának intését. Legyen a tietek.</p>
<p>– Allah oltalmazza a meghódoltakat. Mit kivántok tőlünk?</p>
<p>– A mit adni akarsz.</p>
<p>– Itt a pergamen. Az irnok jegyezze fel. Ha nem fog tetszeni a
mit mondok, ints fejeddel tagadólag s mást iratok oda.</p>
<p>A püspök helybenhagyólag inte.</p>
<p>– Tehát – e percztől fogva Damaszkusz népe és az ostromló sereg
között minden harcz megszűnik. <span class="pagenum"><a name=
"Page_292" id="Page_292">-292-</a></span></p>
<p>A püspök helybenhagyta.</p>
<p>– A Kaizán kapu megnyittatik a szent hadak előtt s annak
őrizetét muzulmán őrség veszi át. – A keresztyén lakosok, kik
Damaszkuszban laknak, hitüket megtartják és senki abban őket meg
nem háborítja; mindenkinek háza és földe az övé marad és attól a
kalifán kivül senkinek semmiféle adót, sarczot és harácsot nem
fizet.</p>
<p>A püspök helyeslően inte.</p>
<p>– Hét templomukat szabadon használhatják.</p>
<p>A püspök szemei megteltek könynyel.</p>
<p>– A kik pedig nem akarnák magukat a kalifa hatalmának alávetni s
készebbek lennének házaikat, hazájukat elhagyni s választani a
bujdosást és tisztes szegénységet inkább, hogysem a megaláztatást
és nem tudnának élni a diadalmas ellenség orczája előtt, azoknak
szabad elvonulás engedtetik.</p>
<p>A püspök zokogott. Ő is egy volt azok közül.</p>
<p>– Fegyverükkel, lovaikkal, zászlóikkal együtt.</p>
<p>Ez több volt, mint a mennyit reményleni mertek.</p>
<p>– Vagyonukból pedig annyit vigyenek magukkal, a mennyit elvinni
birnak.</p>
<p>A küldöttek kezeit csókolák az ősz ellenségnek.</p>
<p>– Meg vagytok-e föltételeimmel elégedve?</p>
<p>– Kivánhattunk volna-e többet?</p>
<p>– Úgy erősítsük meg a szerződést, neveink aláirásával és
pecsétjeinkkel.</p>
<p>A meghódolási okmányt ott rögtön aláirta mind a két fél, le is
pecsétlék; egyik példányt a görögök, másikat a szaraczénok tették
el.</p>
<p>– És most váltsunk kezeseket a szerződés biztosítására, hogy
egyikünk sem fogja azt megtörni. Ki marad itt közületek túszúl?</p>
<p>– Én magam leszek az, szólt az ősz püspök.</p>
<p>– Ha te magad, úgy én is magam; felelt rá Abu Obeidah, s míg a
püspök három paptársával a vezér sátorában maradt, addig Abu
Obeidah három imám kiséretében a <span class="pagenum"><a name=
"Page_293" id="Page_293">-293-</a></span> damaszkuszi küldöttekkel
személyesen vonult be a városba, a béke olajágát vivén kezében.</p>
<p>Hová lett azalatt Kaled, míg a békealku megtörtént? Hova lett
Isten kardja a föld szinéről, míg az éj titokban megnövelte a béke
olajágát?</p>
<p>Kaled valóban a föld alatt volt akkor és vele együtt a
keresztyének legfélelmesebb ellenségei, mint Derár és Jónás, a
hitehagyott.</p>
<p>Jónás fölfedezé előttük a földalatti titkos alagutat, mely a
sánczok alatt az őrtorony pinczeboltjáig vezet; nehány száz
szaraczén, a legvakmerőbbekből válogatva, csupán karddal
fegyverkezetten, áthatolt a földalatti sötétségben s az éj
csendjében a föld alól megrohanta az alvó őröket a toronyban,
legyilkolá, a mi útját állta s azután kinyitá a kaput künn a sáncz
alatt lesben álló szaraczénok csapatjai előtt.</p>
<p>A városban a kifáradás, elcsüggedés nyugalma fedett be minden
házat. Tudta már mindenki, hogy több harczra nincsen remény; a védő
sereg feladást ajánl az ostromlónak s a vitézek nem virrasztottak
fegyvereik mellett többé. A balistáriusok ott aludtak a katapulták
mellett, s a harczos polgár, ki ellenségijesztőnek magát és
feleségét is férfinak öltöztetve, állt ki a falakra, a békehír után
haza ment, levetkőzött s lett feleségestől együtt asszony.</p>
<p>E lankadt álom közepette rohanta meg Damaszkusz utczáit Kaled és
vérszomju csapatai.</p>
<p>Az első riadalra futó népséggel teltek meg az utczák;
öltözetlen, fegyvertelen alakok rohantak a piacz felé, a rémületet
hordva magukkal a még fegyverben álló görög csapatok közé.</p>
<p>A betóduló arab seregnek nem állott ellent senki. A kinek ölni
volt kedve, ölhetett; a ki rabolni akart, rabolhatott; a
gyujtogatást halaszthatták utoljára.</p>
<p>Jónás bég a kolostornak vezette Kaled harczosait.</p>
<p>A rémület, mely a népességet utjokba torlasztá, a vak
kétségbeesés, melylyel a fegyvertelen alakok utjokba veték
<span class="pagenum"><a name="Page_294" id=
"Page_294">-294-</a></span> magukat, hogy meztelen testükkel
tartsanak gátat a fegyveres rohamnak; nehány elszánt férfi dühös
küzdelme az utczák szögletein, kiket tagonkint kellett
szétdarabolni; az anyák őrült sikoltozása, kik a lovagok kengyelébe
kapaszkodtak, tanusítá, hogy Jónás bég jó uton vezeti őket. A
kolostor a város kincstára. Ott van arany és drágakő felhalmozva és
a mi legdrágább, legaranyabb, ott vannak a város hajadonai, szépei,
szűzei, – ott van Eudocia is.</p>
<p>Hogy a kolostor birtokáért kétségbeesett küzdelem fog vívatni,
arra előre készen lehettek. Mindenkinek mindene az.</p>
<p>Jónás úgy gázolt saját honfitársai vérében, mintha az csak olcsó
iszap volna. Akárhányat ismert személy szerint azon fedetlen fők
közül, miket kardjával ketté hasított s nem egy, kit utjában
átdöfött, kiáltá nevén, midőn haldokló kezével kardját megkapta
középen. Jónás nem érzett irgalmat irántuk. Lelkét csak Eudocia
képe tölté be és az őrjöngő szerelem; angyal, ki megbukott s lett
belőle dæmon.</p>
<p>Kaled nem birta utolérni az előrerohanót. Derár nem tudott vele
lépést tartani. Mindig előtte járt az egész rohamcsapatnak egy
dárdavetéssel; ő tört utat valamennyi előtt; ő szegezte az ártó
vasat mindig mélyebben, mélyebben hazája szívébe, míg a kard hegye
elvégre a templom ajtajában állt meg.</p>
<p>Mindenki elhullt, a ki a kolostorajtót Jónás ellen védni merte,
ifjak, öreg emberek, régi ismerősök, fegyvertársak egymásután
elestek csapásai alatt. Átok volt kardján. Minden ütése talált.</p>
<p>Jónás ittas volt honfiai vérétől. – Őrjöngött.</p>
<p>– És ha Isten egy arkangyalát küldené is ez ajtó védelmére,
berontanám azt! kiáltá kevély dühhel s megragadva vaskezével az
ajtó kilincsét, megrázta azt, kiszakítá záraiból és belökte.</p>
<p>És akkor megdöbbenve tántorodott vissza a küszöbről.
<span class="pagenum"><a name="Page_295" id=
"Page_295">-295-</a></span></p>
<p>Nem Isten arkangyala állt előtte, hanem csak Abu Obeidah, a
nagyvezér.</p>
<p>– Vakmerő! kiáltá rá az ősz hadvezér; mint merészeltél
fegyverrel törni egy városra, mely magát Allah prófétáinak oltalma
alá helyezte? Fejedre szálljon a vér, a mit béke éjszakáján
ontottál és sülyedj el abban!</p>
<p>Mintha harczi buzogánynyal sujtottak volna Jónás bég fejére, úgy
roskadt meg térde e szavak alatt. Ott lebukott, elszédülve a
templom küszöbén.</p>
<p>Benn a kolostorban nyolczszázötven szűz ájtatos zsolozsmája
hangzott, mint tulvilágról jövő zengzet, mely bocsánatot kér az
égtől a föld rémeiért.</p>
<p>Most érkezett meg oda Kaled.</p>
<p>Vér folyott kardján, könyökén, s vért okádott még szája is,
midőn Abu Obeidaht megpillantá, ki az aláirt szerződést felmutatá
előtte.</p>
<p>– Nincs irgalom Allah ellenségeinek! ordítá tajtékzó dühében,
halál mindenkire, a kiben vér van!</p>
<p>– Csendesülj Kaled, szólt az ősz vezértárs. A vérontásnak órái
elmultak. Béke van. Allah ingyen adta kezünkbe a várost, s az igaz
hívőket fölmenté a harcz fáradalmaitól.</p>
<p>– Nem igaz, nem igaz! dühöngé a kegyetlen. Allah nekem adta az ő
vérüket. Én ostrommal foglaltam el a várost, a karddal kezemben
törtem be zárt kapuján.</p>
<p>– De én előbb jöttem be irott szerződéssel az önként megnyitott
kapun.</p>
<p>– Ne állj elém! Mindenkit ketté vágok, a ki közém és a
hitetlenek közé áll!</p>
<p>– Vágd ketté hát legelébb Isten nevét, ki e szerződésre irva
áll! Szólt Abu Obeidah s két kezében föltárva maga elé tartá a
pergamentet, melyen legfölül arany betükkel ragyogott Allah
neve.</p>
<p>Kaled a granit oszlopokon verte ki kardja élét dühében, mikor ez
ellentállást látta. A kolostor ajtajából tizenkét imám lépett elé
egymásután, Kaledet és Abu Obeidaht <span class="pagenum"><a name=
"Page_296" id="Page_296">-296-</a></span> körülfogva s a tóduló
harczosokat hangos kiáltozással intve békére.</p>
<p>– Verje meg a próféta minden ártó angyalaival a csalfa
görögjeidet, átkozódék az Isten kardja. A fejükre lecsapó kardnak
útközben így kiverni az élét! Itt békét kötnek a balkézzel, mialatt
a jobb kéz torkukat szorítja. Mutasd a békeszerződést. Ha akarom,
megtartom, ha nem akarom, nem tartom.</p>
<p>– Allah tart meg téged is, engem is, meg az ellenséget is, s ha
nem akar megtartani, döglött eb lett mindegyikből. A békét én
kötöttem meg, a békét te nem oldhatod fel.</p>
<p>– Jól van, szólt Kaled, kardját visszataszítva hüvelyébe. Én nem
harczolok hát, de próbáld feltartani az ostromlókat, kik az
utczákon elszéledtek, kisértsd meg rábeszélni őket, hogy ne
öljenek, ne pusztítsanak.</p>
<p>– Már megtettem, szólt Abu Obeidah rendíthetlen nyugalommal. A
tulsó kapun át, mely nekünk az éjjel átadatott, a testőrsereg
bevonult a város védelmére s pusztítóid azóta minden úton szemközt
találkoznak saját hadainkkal, a kik őket fel fogják
tartóztatni.</p>
<p>Kaled nem akart hinni vezértársának.</p>
<p>Azonban egy csoport delir, ki nagy zajjal jött vissza a
piaczról, lármázva hirdeté, hogy előbbre nem lehet hatolni, mert
Abu Obeidah testőrei elálltak minden utczát.</p>
<p>– Lásd Kaled, szólt nyugalommal az ősz, ha te Allah kardja vagy,
én meg Allah paizsa vagyok, s hiába volna döngetned a paizst, csak
rossz hangot adnál vele, de át nem lyukasztanád.</p>
<p>Kaled visszanyerte nyugalmát, lecsendesült; ilyenkor szokta
legkegyetlenebb terveit kifőzni.</p>
<p>– Jer. Menjünk a kolostor udvarára, ne lássa itt tulajdon népünk
viszálykodásunkat.</p>
<p>Azzal beléptek a nyitott kapun Kaled, Abu Obeidah és az
imámok.</p>
<p>– Olvasd fel, kérlek, mi van a békekötésben? szólt ott
vezértársának. Távol állj tőlem s ne add kezembe, hogy <span class=
"pagenum"><a name="Page_297" id="Page_297">-297-</a></span> én
olvassam, mert meglehet, hogy összetépném, s az szégyen volna rád
nézve is, rám nézve is. Olvasd. Hallgatom. Hiszem, hogy a mit
kötöttél, jól csomóra van kötve. Hiszem, hogy fogát húztad a
patkánynak, mielőtt nyakát eleresztetted volna. Megtörted őket, a
mint illett.</p>
<p>Abu Obeidah olvasni kezdé a békepontokat.</p>
<p>Kaled dühe nőttön növekedett.</p>
<p>Nagyokat kaczagott minden újabb pontnál, hogy kaczagása
behangzott a templomba, s zűrhangot képezett az éneklő szűzek
zsolozsmáival.</p>
<p>– Még ezt is? Még szabad birtokot nekik! A hitetleneknek, a
lázadóknak még hét templomot, a hol Allaht káromolhassák? Őrült
voltál-e Obeidah? Éjszaka volt, álomból keltél, nem láttad, mit
irsz alá…</p>
<p>Most jött a java.</p>
<p>«A ki pedig nem akar a városban maradni, szabadon költözhessék,
kincseivel, lovával, fegyverével.»</p>
<p>Kaled, mint a veszett tigris, kapott az okmány után, s még
összetépné, ha a dervisek mellének nem rohannak s elől-hátul vissza
nem tartóztatják.</p>
<p>– Allah verjen agyon, ha ezt megengedem! Te őszszakállú bolond,
arczul akarsz-e köpni engemet? Vagy azt hiszed, hogy a mennykő meg
hagyja magát hajigálni poronddal? Fegyverestől bocsátod el az
ellenséget, kit én fegyverestől elgázoltam? Kardot, lovat,
kincseket neki, még zászlót is?</p>
<p>Abu Obeidah nyugodtan hajtogatá össze az iratot s öve mellé
dugta.</p>
<p>– A mit irtam, megirtam; a mit megigértem, megtartom.</p>
<p>Az ősz hadvezért méltóságteljes magaviselete a durva harczos
fölé óriási magasságba emelte. Kaled mindennapi verekedővé lett
lealacsonyítva e bölcs előrelátó férfiuval szemben. Ezt ő jól
érezé.</p>
<p>Mikor látta, hogy heveskedése semmit sem használ, csak
tekintélyét rontja vele, megszünt vezértársára dühöngeni,
<span class="pagenum"><a name="Page_298" id=
"Page_298">-298-</a></span> hanem abba az aprólékos ravaszkodásba
ette be boszúját, a mit újabb nyelven kapczáskodásnak neveznek.</p>
<p>– Jól van hát, a mi irva van, az meg van irva. Tehát menjenek a
hitetlenek; hadd menjenek ki a síkra. De az irásban az áll:
fegyvert vihetnek magukkal. Tehát csak egy fegyvert vihet
mindegyik: egy nyilat, ha nyilat visz, egy kardot vagy kopját, de
semmiből se kettőt.</p>
<p>Abu Obeidah vállat vont.</p>
<p>– Legyen úgy, ha neked úgy tetszik.</p>
<p>– S csak hadd legyenek egyszer kinn a pusztán, hadd legyenek
egyszer Damaszkusz határán túl, majd az én dolgom lesz őket
utolérni.</p>
<p>– Nagy dolgod lesz vele. Ha türelmed eltartott volna odáig, míg
az utolsó pontra érek, megtudtad volna, hogy a szabadon bocsátott
őrségnek általunk három napi előny engedtetik s három nap előtt
üldözésükre senki meg nem indulhat közülünk.</p>
<p>Kaled közel volt hozzá, hogy sírjon dühében.</p>
<p>– Igazán jól gondoskodtál róluk, Obeidah. Igazán jól. Elláttad
őket minden jóval. Ők sok derék igazhivő muzulmánt korán elküldtek
a paradicsomba. Mohamed nem gondoskodott azoknak szerencsés útjáról
jobban, mint te az ő gyilkosaikról. Hanem még egyet mondok.
Irásodban az van, hogy elvihetik magukkal kincseiket. Jól van,
vigyék. Aranyat, gyöngyöket, prémes ruháikat, a mennyit elbirnak;
de átkozott legyen minden harapásom, ha e mellett egy falat
kenyeret engedek nekik magukkal vinni, mert az nincs a szerződésben
kikötve.</p>
<p>Kaled aljas nevetéssel kísérte ez ötletét. Abu Obeidah arcza nem
változott meg.</p>
<p>– Csalatkozol, Kaled. A próféták történetében meg van irva, hogy
mikor Mohamed üldözői elől futott, egy özvegy asszony utolsó darab
kenyerét adá neki a pusztában és e darab kenyér volt a legnagyobb
kincs, mely a földi jók között a prófétának adatott. Tehát a
kenyér: kincs, meg van irva. <span class="pagenum"><a name=
"Page_299" id="Page_299">-299-</a></span></p>
<p>Kaled elsárgult boszújában.</p>
<p>– Azért mégis el fogom őket pusztítani, hörgé dührekedt hangon s
ott hagyta Abu Obeidaht.</p>
<p>A szent szűzek éneke odabenn egy percz mulva Istent magasztaló,
hálaadó hymnusra változott. Damaszkusz meg volt mentve. A ki élni
akart, élhetett s folytathatta örömeit.</p>
<p>Hanem azok a hősök, kik Damaszkusz falait védték, azok a nők,
kiknek férjei Damaszkusz védelmében elestek, azok a szűzek, kik
Istennek jegyzék el ifjuságukat, inkább választák a szabad nyomort,
mint a rabszolganyugalmat.</p>
<p>A város alatti mezőn összegyűltek Tamás vezér egyetlen zászlója
alá hű harczosai, a papok, az előkelő polgárok, nők, gyermekek és a
zárdák szűzei, kik vele akartak kiköltözni.</p>
<p>Abu Obeidah testőrsége képezett közöttük és a többi szaraczen
sereg közt válaszfalat, midőn lovaikra ülve szent énekszó mellett
vettek búcsút a szép Fárfár pálmaligetes partjaitól.</p>
<p>A hitehagyott látta őket maga előtt elhaladni, látta a büszke,
megtörhetlen arczokat bátran szeme közé tekinteni s a legyőzöttek
látásán remegett.</p>
<p>Következett a zárdaszűzek hosszú sora, kik fehér ruhában,
pálmaággal kezükben ültek fehér öszvéreiken – és énekeltek.</p>
<p>Az ének bántotta a renegát szivét, de midőn kedvese arczát
meglátá a zárdaszűzek között, szenvedélye föllángolt s elnémítá
lelkiismeretének minden szavát.</p>
<p>– Eudocia! kiáltá rá, szerelmes, szenvedélyes hangon.</p>
<p>A szűz nem emelé fel tekintetét az énekeskönyvből.</p>
<p>– Eudocia! Én vagyok itt, kedvesed.</p>
<p>A szűz elhaladt előtte, a nélkül, hogy rátekintett volna.</p>
<p>A hitehagyott arczát elborította a köny. A bánat és düh vére
volt e köny.</p>
<p>A díjat, melyért hitét megtagadta, a jutalmat, melyért
<span class="pagenum"><a name="Page_300" id=
"Page_300">-300-</a></span> hazáját elárulá, a szerető leányt,
kiért honfitársai vérében gázolt, most a győzelem perczében látja
maga elől eltünni, mint egy álomképet, melynek azt mondjuk:
megfogtalak s felébredünk rá.</p>
<p>Kaled látta, hogy bajnoka könyezik.</p>
<p>– Te sírsz, monda neki. Csak sírj. Az nagyon jó nekem.</p>
<p>A menekülők éneke még vissza-visszahangzott; Jónás bég a vár
bástyáiról nézte, míg beláthatta őket s mikor már nem láthatott
belőlük mást, mint az utánuk keletkező port, még azt is sokáig
elnézte – és a köny nem száradt fel szemében.</p>
<p>– Csak te sírj. Az nagyon jó. Mondá Kaled, ki vele a bástyán
találkozott.</p>
<p>Másnap is ott találta Kaled Jónás béget a bástyán, a mint könyes
szemekkel nézett azon tájra, merre kedvese előle eltünt.</p>
<p>– Még ma is sírhatsz, mondá Káled.</p>
<p>Harmadnap is azt mondá Kaled elbúsult bajtársának, hogy
keseregni jó; negyednap hajnalban azután riadót fuvatott s
kijelenté Abu Obeidahnak, hogy a menekülőket üldözni fogja négyezer
lovassal.</p>
<p>Az ősz vezér fejét csóválta.</p>
<p>– Nem vagy gyermek, Kaled, hogy képzeleted után lovagolj s a
napot akard elfogni, mikor a föld szélén feljön. Tudod, hogy három
napi földdel előztek meg a menekülők s ha te jól futsz utánok, ők
is jól futnak előtted. Utolérned őket lehetetlen. De még nyomukba
is találnod kétséges. A Libanon erdőnél elveszted a nyomot és
csatangolhatsz bizonytalanra s ha elvégre reájuk találsz, azok egy
ellenséges városba beveszik magukat s te nézheted annak a kapuit
kívülről s örülhetsz, ha a mindenünnen ellened zendülő ellenség
közül valahogyan kiszabadulhattál.</p>
<p>– Ne legyen arra gondod, felelt Kaled; a mit megmondtam,
megmondtam; a mit megigértem, azt megtartom. <span class=
"pagenum"><a name="Page_301" id="Page_301">-301-</a></span> Te
megigérted a hitetleneknek, hogy megszabadítod őket, megtartottad,
megszabadítád; de én is megigértem, hogy kiirtom őket, én is
szavamnak állok.</p>
<p>Azzal Derár béget hivatá.</p>
<p>– Menj, válaszsz ki négyezeret lovasaink közül, a kiket
legmerészebbeknek ismersz, a kik a legmerészebbek a viadalban,
legkitartóbbak a futásban, legtürelmesebbek az éhségben. Mindegyik
hozzon magával egy kardot, egy lándzsát és egy zsák borsót, a mivel
az úton fog élni. Én magam is veletek megyek, mint közvitéz,
ezúttal Jónás bég lesz a csapat parancsnoka. A menekülők után
megyünk.</p>
<p>Derár is fejét csóválta. Még Derár is.</p>
<p>– Kétkedel tán?</p>
<p>– Ez lehetetlen!</p>
<p>– Te is azt mondod, hogy lehetetlen?</p>
<p>– Ezóta a görögök a tengerparton járnak.</p>
<p>– A tengerben is üldözni fogjuk őket.</p>
<p>– Lóháton?</p>
<p>– Lóháton. Küldd hozzám Jónást.</p>
<p>Jónás bég is megjelent a vezérek tanácskozmányán.</p>
<p>– Jónás bég! Néztél-e ma is azon hely felé, a hol az ég és a
puszta összeolvad?</p>
<p>– Néztem.</p>
<p>– Láttad-e még ma is azt az arczot, a mi előtted eltünt s mégis
előtted áll?</p>
<p>– Láttam.</p>
<p>– Három nap, három éjjel távozott az előled, utolérnéd-e
még?</p>
<p>– Utolérném, bizonynyal!</p>
<p>– Akkor ülj lovadra és vezess.</p>
<p>A négyezer lovas arab keresztyén ruhába volt öltözve, mint
szoktak jámbor karavánok messziről nagy csoportban eljárni, távol
pusztákban lakó csudatevő remetékhez.</p>
<p>Kaled megváratta, míg a napóra árnyéka azt a perczet
<span class="pagenum"><a name="Page_302" id=
"Page_302">-302-</a></span> mutatja, melyben a görög várőrség három
nap előtt útnak indult.</p>
<p>Mikor a percz eltelt, ekkor azt mondá Jónásnak:</p>
<p>– És most fuvasd meg a trombitát s a míg őket utol nem érjük, te
parancsolj velünk, te mondd hová, merre menjünk, mikor pihenjünk,
mikor harczoljunk?</p>
<p>Egy óra mulva a puszták porfellege elnyelte az üldöző
csapatot.</p>
<p>Az üldöző csapat csak annyit pihent útközben, a mennyit az
órákból a rövid éj eltakart. Naplemente után, napfelkölte előtt
végezte imáját s a nyeregben étkezett.</p>
<p>A Libanon hegyeinél elveszett előttük a menekülők nyoma. A
hegyszakadékok görgetegei, a czédruserdők hulló levelei eltakarták
a futók lábnyomait.</p>
<p>De Jónás ott is utánuk talált.</p>
<p>Az egész szaraczénhadtól megmenekülhettek a damaszkusziak, ha
egy őrült szerelmes nem lett volna üldözőik között, kinek kedvesét
magukkal vitték.</p>
<p>A Libanonhegy útjait maguk a menekülők tették járhatlanokká,
levágott fatörzseket, roppant kősziklákat hengerítve a mély utakba.
Az arabok vergődtek, fáradtak, de nem maradtak vissza.</p>
<p>Pedig hát mire való volt e fáradság?</p>
<p>A hegylánczon túl már román hadak tanyáznak; a menekülők jó
védelemre találnak ott, a láthatáron Gabola és Laodicea városok
tornyai látszanak, azokban hatvanezernyi görög-román táboroz, Tamás
vezért ki üldözné el odáig?</p>
<p>Bizonyára csak egy őrült szerelmes.</p>
<p>– Mégis el kell őket fognunk, mondá Jónás a tétovázó araboknak s
Kaled helybenhagyta, a mit mondott. Ilyen ember kellett neki, a ki
még hisz a vitézség csodáiban.</p>
<p>Az erdőben találtak egy favágót, attól kérdezősködtek a
damaszkuszi menekvők felől.</p>
<p>A szerencse egy kézre játszott az arabokkal.</p>
<p>A keleti császár parancsa útban találta Tamás vezért s
<span class="pagenum"><a name="Page_303" id=
"Page_303">-303-</a></span> arra utasítá, hogy rögtön változtassák
meg útjuk irányát s a tengerparthoz siessenek, ott hajókra fogják
őket rakni. Nyilván attól félt a császár, hogy a menekülők látása
megháborítja Antiochia védőinek bátorságát.</p>
<p>Tamás vezér és társai tehát még mindig a szabad ég alatt
voltak.</p>
<p>Ez ország azonban egészen ellenség földe volt már; erős
hadakkal, kerített városokkal ellátva.</p>
<p>Az üldözőknek úgy kellett martalékjuk után csuszamlani, mint a
kigyónak; nesz nélkül, bújva saját veszedelmük elől.</p>
<p>Most már többet utaztak éjjel, mint nappal. Jónás helyismerete
végzetes volt a menekülőkre. Éjjel viharban, felhőszakadás között
vezette el Laodicea vár falai alatt a szaraczén dandárt; a
villám-lobogásnál lehetett látni az őrszemeket a falakon, míg az
arabok kendőket tűztek dárdáik hegyére, hogy a vas ne villogjon.
Késő éjfélben egy mély völgybe jutottak, mely úgy elzárta előttük
az utat, hogy a sötétben nem mehettek tovább. Itt pihenőt kelle
tartani.</p>
<p>Kaled lefeküdt egy fa sátorernyője alá és elaludt.</p>
<p>Mikor hajnal előtt a mindig éber Jónás felébreszté, haraggal
fogadta a költögetést; azt mondá: rossz álmom volt; azt álmodtam,
hogy csatában voltunk, s kardom nem tudott sebet ütni, hajlott
kezemben, mint a sásliliomlevél. Ez rosszat jelent.</p>
<p>Jónás kinevette vele: «álom esős időt jelent».</p>
<p>Azzal parancsot adott, hogy induljanak neki az erdős
meredélynek.</p>
<p>Senki sem hitte már, hogy a menekvőket utolérhessék, még Kaled
sem, de hatalmát átruházta Jónásra, s a míg ez azt mondta: «előre!»
engedelmeskedni kellett.</p>
<p>A nap delelt már, mire a hegytetőre fölértek, s a mint Kaled
Jónás nyomában léptetve lovával, megpillantá az előtte elterülő
látványt, kezeit égre emelve ordíta fel: Allah! <span class=
"pagenum"><a name="Page_304" id="Page_304">-304-</a></span></p>
<p>Gyönyörű vidék terült el lábaiknál. Pompás fensík, melynek üde
rónája hajló pálmacsoportokkal volt beárnyékolva, s túl a rónán a
végtelen éggel összefolyó tenger.</p>
<p>De a mi a leggyönyörűbb volt e látványban ama tengerparton, a
hajló pálmák alatt az üldözött damaszkusziak sátorai!</p>
<p>Itt telepedtek le, annyi fáradságos nap törődései után magukat
kipihenni. Teljes biztosságban hitték már magukat, előttük a
tenger, melynek öblében a görög vitorlás gályák lebegtek,
dereglyéik a partra húzva, a menekvők elfogadására készen, mihelyt
a tengerdagály emelkedni kezd; hátuk mögött az erdős hegyláncz és
azontúl két erősített város. Ki ne hitte volna, hogy itt e pálmák
árnyékában pihenni jó?</p>
<p>Kaled bevárta, míg csapatai mind beérkeztek, akkor leszálltak
lovaikról és imádkoztak. Minden támadást imádság előzött meg e
rajongó népnél.</p>
<p>Akkor háromfelé osztá csapatát. Az előhadat bízta Jónásra, a
tartalékot maga vette át. Derárra bízta, hogy a harmadik csapattal
fogja el a dereglyéket.</p>
<p>A két első csapat egyszerre rohant elő az erdőből, a gyanutlan
pihenő damaszkusziakra. Azoknak egy része az első ijedelemben a
dereglyékhez futott, a tengerre akarva menekülni. A dereglyék
hirtelen a vízbe taszíttattak s az apály ellenére a mély vízbe
vádoltattak; akkor az eszeveszett Derár, a harczok bohócza, azt a
merész ötletet örökíté meg, mely egyedül áll a hadak történetében:
lóháton indult meg a hajókat üldözni. Az arab történetirók Allah
csudájáról beszélnek, ki parancsolt a tengernek, hogy a dereglyék
alól kifusson, a lovas hadnak adván martalékul a vízen evezőket.
Derár lovasai nyeregből ostromlák meg a flotillát, s egyetlen
járművet sem engedtek a tengerre kimenekülni. Az egy óra mulva
visszatérő dagály csak a véres hullákért jöhetett már.</p>
<p>A második csapat, melyet Jónás bég vezetett, keményebb munkára
talált. Tamás vezér román harczosai <span class="pagenum"><a name=
"Page_305" id="Page_305">-305-</a></span> nem értek már rá lerakott
pánczélaikat felölteni: de egyre mégis volt idejök. A kétségbeesés
harczaiban találjuk e szép eszme ismétlődését. Mikor a vitézek
látták, hogy túlnyomó erő jő ellenük, hármas sorban kört képeztek a
körbefogott nők, gyermekek és aggok körül; és akkor mindegyik
hozzákapcsolta az övéről lefüggő lánczot a szomszédja övéhez, hogy
egy se futhasson el, hanem ott legyen kénytelen elveszni, a hol
megállt: így mint egy hármas érczöv állt a kis csapat a támadó
elé.</p>
<p>Jónás bég azt hivé, hogy ismételheti, a mit Damaszkuszban tett
Abu Obeidah. Kaled teljes hatalmat adott neki. «Adjátok meg
magatokat és életben maradtok!» kiáltá rájuk messziről. «Átok rád,
hittagadó!» kiálták azok vissza. «Adjátok ki kedvesemet!» kiálta
másodszor. Most csak egy hang kiáltott vissza: «Átok rád,
hittagadó!» S az a hang kedveséé volt.</p>
<p>Ekkor vad dühhel veté magát az őrült szerető honfiai lánczsorára
s első volt, ki azt áttörte. A román had kétségbeesve védte magát,
mindig összébb-összébb olvadt. Csak ketten-hárman küzdtek már
Eudocia körül, azokat is lefekteté az ádáz szerető karja; csak
Tamás vezér egyedül állt még közöttük; az ő érczmellén is átrontott
kedveséig a renegát; ekkor maga a leány kapta fel nagybátyja
elesett kardját s maga harczolt egykori jegyese ellen; Jónás kiüté
kezéből a kardot, hozzárohant, keblére ölelte a leányt: «enyém
vagy!» Az pedig kirántá övéből tőrét s saját szivébe verte. Jónás
bég ott tartá harczainak jutalmát karjai között – halottan.
<span class="pagenum"><a name="Page_306" id=
"Page_306">-306-</a></span></p>
<h2>A VAKMERŐ.</h2>
<p>III. Péter czár idejében volt egy titkos társulat
Szentpétervárott, melynek czíme volt: «a névtelenek».</p>
<p>Egy Jelagin nevű orosz nemes házában jöttek össze, ki egyedül
maga ismeré névszerint minden látogatóját, azok egymást nagyon
ritka esetben.</p>
<p>Előkelő urak, herczegek, udvarhölgyek, gárdatisztek és kozák
közkatonák; kereskedő legények, zenészek és utczai énekesek;
szinészek, szinésznők és tudósok, papok és státusférfiak, egymástól
nem ismerve, szoktak itten összegyűlni; szépség vagy ész: ez volt a
jog, mely e társaságba utat nyitott akárkinek. Jelagin válogatta
őket össze.</p>
<p>Ott mindenki tegezte egymást s csak keresztneve volt
mindenkinek: Anna, Alexandra, Katalin, Olga, Péter, Alexis, Iván,
Te és te!</p>
<p>S mi czélra gyűltek össze?</p>
<p>Fesztelenül mulatni.</p>
<p>Kiket a társadalmi előitéletes rangkülönbség egymástól végtelen
távolba vetett, egymás uraivá, szolgáivá rendelt, azok itt
széttépve minden korlátot, felkeresték egymást, hogy együtt
mulassanak.</p>
<p>Meglehet, hogy a kivel az a közgránátos sakkot játszik, épen az
a tábornok, ki száz kancsukát veretne rá holnap, ha a díszszemlén
parancsa nélkül előre lépne, s kivel most versenyt vív, hogy egy
parasztból hogyan csináljon királynét? S az is hihető, hogy az a
szép delnő, ki egy balalaika-verő zenéjéhez hamis szövegű franczia
dalt énekel, egyike a császárnő udvarhölgyeinek, ki az utczán
hintójából fél rubelt szokott a zenésznek vetni: tán egy herczegnő,
tán az udvarmesternő maga? – Vagy még annál is több?</p>
<p>Az orosz társadalom szine és feneke, virága és gyökere
<span class="pagenum"><a name="Page_307" id=
"Page_307">-307-</a></span> mind összekerült Jelagin kastélyában s
ott élvezé az egyenlőséget – a legszélesebb értelemben.</p>
<p>Csodálatos tünemény, hogy ez épen Oroszországban történhetett
így, a hol nemesi rangra, egyenruhára, külső pompára olyan sokat
adnak, a hol az alárendelt tartozik leszállni lováról, ha
előljárójával találkozik; a hol az alsóbb tiszt leveti köpenyegét,
így üdvözli a felsőbb rangút; a hol a tábornok kezet csókol a
pópának, s a főnemes arczra borul a czár előtt. Itt pedig együtt
dalol, tánczol, elménczkedik, tréfát űz a kormányból; élczeket mond
a főpapokra, nem fél és nem tiszteleg.</p>
<p>Talán épen az ellentét miatt?</p>
<p>A rendőrségnek számtalanszor fel volt jelentve e titkos társulat
létezése; annak nem is vethetni szemére, hogy lépéseket ne tett
volna a följelentések nyomán; hanem a megkezdett eljárás rendesen
elszivárgott a homokban s nem jutott eredményhez. A vizsgáló
kiküldöttek nem találták meg a gyanus tényeket, vagy megtalálták,
de ismét elszalasztották; a kiket tetten kapva befogtak, azokat
szép csendben valaki ismét kieresztette, s utoljára minden irott
okmány, mely idevonatkozott, megégett, elsikkadt, lepecsételt
irattárak ládáiban csodamódon tiszta papirossá változott, s mikor
végre egy nagy befolyású tisztviselő erélyesen hozzáfogott a
névtelenek üldözéséhez, azon vette észre, hogy nagy hirtelen
elküldték valami fontos megbizással külföldre, a honnan sokáig nem
kerülhetett vissza.</p>
<p>A névtelenek társulatának igen hatalmas pártfogókkal kellett
birnia.</p>
<p>Egy ilyen szabadelvű mulatság végeztével egy fiatal kozák hetman
legutoljára maradt az eltávozó vendégsereg közül s mikor egyedül
volt a házigazdával, azt mondá neki:</p>
<p>– Te Jelagin, láttad azt a szép asszonyt, a kivel ma este a
mazurkát tánczoltam?</p>
<p>– Láttam. Tán neked is megtetszett? <span class=
"pagenum"><a name="Page_308" id="Page_308">-308-</a></span></p>
<p>– Azt az asszonyt nekem el kell vennem feleségül.</p>
<p>Jelagin nagyot ütött a kozák vállára, s a szeme közé
nevetett.</p>
<p>– Azt ugyan, Jemelján öcsém, nem veszed el feleségül.</p>
<p>– De elveszem, mert felfogadtam.</p>
<p>– De nem veszed, mert nem megy.</p>
<p>– Ha nem jön, viszem akarata ellen.</p>
<p>– Nem veheted el, mert férje van.</p>
<p>– Ha férje van, viszem férjestül együtt.</p>
<p>– Nem viheted, mert nagy palotában lakik, sok katona őrzi, és
kocsin jár, fullajtárok kisérik.</p>
<p>– Elviszem őt, szent Györgyre esküszöm, palotástul, katonástul,
hintóstul együtt.</p>
<p>Jelagin gúnyosan nevetett.</p>
<p>– Jó Jemelján. Eredj haza. Aludd ki a mámorodat. Az a szép
asszony – a czárné!</p>
<p>A hetman egy perczre elsápadt, lélekzete elállt; a másik
perczben szikrázó szemekkel mondá Jelaginnak:</p>
<p>– Azért mégis – a mit mondtam, megmondtam!</p>
<p>Jelagin kilökte vendégét az ajtón.</p>
<p>Pedig Jemelján nem volt részeg; – ha csak annak a szép
asszonynak a szemétől nem.</p>
<p>Nehány év mult el ez idő óta; a «névtelenek» társulata
feloszlott vagy más alakot öltött. Katalin megölette férjét, a
czárt, s maga tette fel a koronát a fejére.</p>
<p>Sokan azt mondják, hogy ő ölette meg, sokan védelmezik. Mondják,
hogy tudott felőle, de nem akadályozhatta meg. Mondják, hogy
kényszerítve volt rá s nagy lelki küzdelmébe került, hogy elnézze,
mint készítik férje számára a mérget. Mondják, hogy jól tette, úgy
kellett a czárnak, gonosz ember volt, megérdemelte. Azt is mondják,
hogy nem igaz, nem ölte meg Péter czárt senki, meghalt heves
gyomorgyulladásban: sok pálinkát ivott. Ez utóbbit épen a
halhatatlan Voltaire mondja ekkép.</p>
<p>Akárhogyan történt, Péter czár el volt temetve; és Katalin
czárnő akkor látta át, hogy a meghalt férj azon <span class=
"pagenum"><a name="Page_309" id="Page_309">-309-</a></span>
halottak közé tartozik, kik nagyon nyugtalan alvók; föl-fölkelnek,
kezeiket kinyujtják takarójuk alól s a róluk megfeledkezőket
megfogják vele; egyet-egyet fordulnak a sírban s olyankor az egész
föld megmozdul az odafenn levők lábai alatt.</p>
<p>A sok ellenmondó hír között egy volt, melyet legnehezebb volt
elaltatni s melyet legörömestebb hitt a nép s melyet az
emlékezetből letörölni annyi vérbe került; ez a hír az volt, hogy
Péter czár se magától, se más kezétől nem halt meg, hanem most is
él: helyette egy hozzá arczra hasonló ragyaverte képű közkatonát
mutogattak a pompás halotti szekéren Szentpétervárott; ő maga pedig
ugyanazon katona köntösében kimenekült börtönéből, s visszatér még
trónját elfoglalni, nejét meghódítani, ellenségeit lenyakazni.</p>
<p>Öt ál-Péter czár támadt elő egymás után a nagy Orosz-birodalom
távol tartományaiban; egyik a másik után jött azzal a jelszóval,
hogy «boszú a hitszegőkre!» fellázított majd északon, majd délen
egy tartományt; hadsereget gyűjtött, városokat foglalt,
hivatalnokokat kergetett el s újakat tett helyeikbe; mindegyik
ellen hadat kelle küldeni; s ha egy le volt verve s kiűzve a jeges
pusztákba, vagy elfogva s a legelső fára felakasztva, már tulsó
oldalon jött a másik Péter czár; az is újra lázított, sereget
gyűjtött és riasztotta az udvart mulatságai közepett s ez így ment
folyvást, folyvást: a megölt férj eltemethetetlen maradt, ma itt
elásták a földbe, holnap száz mérfölddel odább újra feltámadt és
kiáltotta: «még élek!» – ott is megölték; – ismét kidugta fejét a
föld alól: «még élek!» – Száz élete volt!</p>
<p>Mikor már öt ál-Péter elment azon az úton, melyen az igazit
elküldték, támadt egy hatodik: ez volt a legrettentőbb, a
legmerészebb valamennyi között, kinek neve örök időkre be lesz irva
az orosz nép krónikáiba, iszonyú tanulságul azoknak, a kik soha sem
szeretnek tanulni.</p>
<p>E név Pugacseff Jemelján. <span class="pagenum"><a name=
"Page_310" id="Page_310">-310-</a></span></p>
<p>Közönséges donmelléki kozáknak született, s mint katona
résztvett a porosz hadjáratban, eleinte mint orosz zsoldos, később
mint a czár híve. Bender ostromakor már kozák hetman volt.</p>
<p>Rendkívüli testi erő, sok természeti ész és találékonyság
tünteték már ki akkor is; a bekövetkezett béke azonban elzárta
előle a tovább hatolhatás útját; őt is hazaküldték a Don mellé, a
leszállított hadsereg több tisztjével együtt. Menjenek újra a mezei
munkák után látni.</p>
<p>Pugacseff feje azonban már akkor egészen más eszmékkel volt
tele, mint hogy nyugodalmasan hozzáfogjon a sajtkészítéshez, a
mitől azelőtt tíz évvel fölkeltették.</p>
<p>A czárnőt gyűlölte – és imádta.</p>
<p>Gyűlölte a büszke asszonyt, kinek minden orosz férfiak fején
gázolni semmi joga nincs és imádta a szép nőt, kinek minden joga
van az orosz férfiak szivén taposni.</p>
<p>Az az őrjöngő gondolata támadt, hogy ezt az asszonyt trónjáról
lerántsa, – és aztán karjaiban fogja fel.</p>
<p>Volt neki kész terve hozzá.</p>
<p>Elment a tervével a Volga mentébe, ott laknak a roskolnikok: az
orosz uralkodó hit eretnekei, az üldözött vallás vakbuzgó hívei,
kiknek apáit, nagyapáit folyvást irtotta a pallos és bitófa, – csak
azért, mert nem alulról fölfelé vetik magukra a keresztet, mint
Moszkvában, hanem a balvállukon kezdve. Ezért érdemes két millió
mindig kész ellenséget tartani a birodalom határán belül.</p>
<p>A roskolnikság mindig készen volt a lázadásra, csak ürügy és
vállalkozó akadjon hozzá. Pugacseff ezekkel akarta megkezdeni
tervét.</p>
<p>Hanem korán elárulták; a rendőrség kezébe jutott s azután
elvitték a kazáni börtönökbe s ott lánczraverték, hogy álmodozzék
tovább.</p>
<p>Pugacseff egy éjjel azt álmodta, hogy letörte lábáról a nehéz
vasat, keresztülásta a vastag kőfalat, leugrott a legmagasabb
sánczról, keresztülúszta a sánczárkot, melynek feneke hegyes
ví-karókkal volt tele s aztán neki vágott az <span class=
"pagenum"><a name="Page_311" id="Page_311">-311-</a></span>
Ural-Sorodoki laktalan pusztának, egy falat kenyér nélkül, egy jó
darab ruha nélkül.</p>
<p>Az Uralszk puszta egyedüli lakosai a Jakics-kozákok: Oroszország
legféktelenebb néptörzse, egyikén azoknak a határoknak, a mik csak
a térképen festve léteznek, de a pusztán nem ismeri azokat senki;
évről-évre változik az, a mint vagy egy kozák-csapat rohan át egy
télen a kirgizek földére s elégeti azok fakunyhóit, vagy egy
kirgizcsorda tesz más évben hasonló szolgálatot a kozáknak. Télen
azért jobb a hadakozás, mert nyáron úgyis az ég alatt lakik minden
ember s nem sokat törődik a házával. Ezek a kedves népek is a
roskolnik sectához tartoznak.</p>
<p>Épen azelőtt kevéssel követték el azt a mulatságot, hogy az
orosz udvar biztosát, Traubenberg tábornokot, ki odajött, hogy
kiszabja előttük, meddig szabad nekik a Jaik vizében halászni?
egész hadi pereputyjával együtt kardra hányták, s ezzel világosan
bebizonyítottnak hivék, hogy a kormánynak semmi köze az ő
csukáikhoz.</p>
<p>Pugacseff épen akkor menekült oda hozzájok, mikor az orosz
lovasok fegyverein osztoztak s tanakodtak, hogy mit tegyenek már
most odább?</p>
<p>Egy szép tavaszi éjszakán érkezett meg a szökevény rab, hosszas
kóborlás után az Ural hegység legvadonabb vidékének legnyomorultabb
völgyébe, a mit Jeremina Kurizának neveznek. A nyomorult vidéknek
még nyomorultabb városában, Jaiczkoiban, a legelső kozák házához
bezörgetett s megmondta neki, hogy ő szökevény.</p>
<p>Szivesen fogadták; – a hogy épen lehetett. Jó szóból sokat,
kenyérből keveset. Maga a gazda is szegény volt: juhait elhajtották
a kirgizek; egyik fia buzgó pópa volt a roskolnikok hitvallásán,
azt elvitték valahova az ólombányákba; másikat elhurczolták
katonának, ott elveszett, a harmadikat felakasztották, mert
lázadásba keveredett; az öreg Kocsenikoff maga maradt otthon, fiak
nélkül, család nélkül. <span class="pagenum"><a name="Page_312" id=
"Page_312">-312-</a></span></p>
<p>Pugacseff végig hallgatta öreg házigazdája panaszait s azt
mondta rá, hogy ezen segíteni lehet.</p>
<p>– Ki támasztja fel nekem megölt fiamat? szólt az öreg
elkeseredetten.</p>
<p>– Az, a ki maga is feltámad, hogy öljön.</p>
<p>– Ki lenne az?</p>
<p>– A czár.</p>
<p>– A megölt czár? kérdé elbámulva a vén harczos.</p>
<p>– Még csak hatszor ölték meg s most is eleven. Az egész úton, a
hol csak emberrel találkoztam, mind azt kérdezte tőlem, igaz-e,
hogy a czár nem halt meg, hanem börtönéből megmenekült? Én azt
feleltem nekik: igaz. Épen ide vette útját, s nem sokára meg fog
közöttünk jelenni.</p>
<p>– Azt mondtad? De hát hogy jönne ide a czár?</p>
<p>– Már itt is van.</p>
<p>– Hol van?</p>
<p>– Én vagyok az.</p>
<p>– Jól van, jól van; szólt az öreg roskolnik; értem, hogy mit
akarsz velem. Ott leszek, ha akarod. Nekem mindegy, csak legyen
valaki, a ki vezessen. De ki fogja elhinni, hogy te vagy a czár?
százan meg százan látták őt színről-színre, mindenki tudja, hogy
Péter arcza szörnyű himlőhelyes volt, a tied pedig sima.</p>
<p>– Azon segíthetünk; nem halt meg e napokban valaki fekete
himlőben ezen a tájon?</p>
<p>– Mindennap. Ezelőtt két nappal halt meg saját utolsó
béresem.</p>
<p>– Jó, tehát belefekszem annak az ágyába s felkelek belőle, mint
Péter czár.</p>
<p>És megtette, a mit kimondott. A ragályos ágyába lefeküdt, két
nap mulva kiütött rajta a fekete himlő s hat hét mulva oly éktelen
arczczal kelt elő, mint minőnek magát a szerencsétlen czárt
látták.</p>
<p>Kocsenikoff átlátta, hogy az az ember, a ki ily borzasztóan mer
játszani a halállal, nem játszani jött ide. <span class=
"pagenum"><a name="Page_313" id="Page_313">-313-</a></span></p>
<p>Olyan ország ez, a hol tiz ember közül kilencznek van valami
késő időkre eltett boszúja.</p>
<p>Kocsenikoff az első tiz ember közül, a kivel tervét közölte,
kilenczet talált, ki életre-halálra elszánta magát a legnyaktörőbb
merényre. Hanem a tizedik áruló volt. Az fölfedezte az őrjöngő
összeesküvést Jaiczkói város parancsnokának, Simonoff ezredesnek. A
parancsnok rögtön elfogatta Kocsenikoffot; hanem Pugacseff az
elfogatására rendelt kozák lován megmenekült, még pedig úgy, hogy a
kozákot is magával vitte; felkapott a háta mögé a nyeregbe,
átnyalábolta, megsarkantyúzta a lovát s elvágtatott vele az
erdőbe.</p>
<p>A história feljegyzé az utókor számára a kozák nevét, kit
Pugacseff lovastul együtt elragadt. Csikának hitták a jámbort.</p>
<p>Ez történt szeptember 15-én.</p>
<p>Két nap mulva Pugacseff visszajött az erdőből Jaiczkói városa
alá.</p>
<p>Már akkor volt saját lova, nyusztprémes skárlát bekecse és
háromszáz lovas vitéze.</p>
<p>A város alá érve, megfuvatta a trombitát, s felszólítá Simonoff
ezredest, hogy adja meg magát és a várost s jőjjön kezet csókolni
az ő törvényes urának, III. Péter czárnak.</p>
<p>Simonoff ötezer lovas kozákkal és nyolczszáz muszka sorkatonával
vonult ki a lázadó felé. Pugacseff egy percz alatt körül volt
fogva.</p>
<p>Akkor elővont kebléből egy függő pecsétes levelet s az
ellenséges tábor közepette harsány hangon olvasá fel azt a
kiáltványt, melyben III. Péter czár hű kozákjait felhívja, hogy
trónját visszanyerni, a bitorlókat elűzni segítsenek; halállal
fenyegetve az árulókat, a kik parancsának ellenszegülnek.</p>
<p>Erre fölzendült a kozákhad; a kiáltás szájról-szájra terjedt: «a
czár él, ott van a czár!» A tisztek hasztalan iparkodtak katonáikat
lecsendesíteni, azok egymás közt kezdtek <span class=
"pagenum"><a name="Page_314" id="Page_314">-314-</a></span> el
harczolni; a zavar késő estig tartott, s estére az lett a vége,
hogy nem Simonoff fogta el Pugacseffet, hanem az fogta el annak
tizenegy tisztjét s midőn visszavonult a térről, háromszáz embere
nyolczszázra szaporodott. Nagy bajjal birta az ezredes a többit
visszaterelni a városba.</p>
<p>Pugacseff éjszakára a város alatt táborozott egy urasági kertben
s annak a fáira a tizenegy elfogott tisztet felakasztatá.</p>
<p>Ellenfele annyira meg volt rettenve, hogy nem merte őt
megtámadni, hanem oda várta sánczai alá, ágyui torkába.</p>
<p>A vakmerő mégsem volt egészen olyan őrült, hogy azt tegye. Neki
több sikerre, könnyű harczra, ágyúkra volt szüksége.</p>
<p>Megindult az apró városok ellen, miket a kormány bölcsesége a
Jaik mentében építtetett a kozákok félelmére.</p>
<p>A roskolnikok mindenütt őrjöngő lelkesüléssel fogadták az ál
czárt, ki a moszkvai papok uralmát megalázni halottaiból feltámadt
s az uralkodó hit helyébe az üldözöttet fogja felemelni.</p>
<p>Harmadnap már ezerötszáz harczos kisérte a harczba.</p>
<p>Ileczka erőde volt az első, mely alá megérkezett, Jaiczkóitól
hetven verstnyi távolban. Nyilt kapuval és énekszóval fogadták, az
őrség csatlakozott hozzá. Itt már ágyukat és lőszert is kapott s
azokkal folytathatá hadjáratát.</p>
<p>Következett Kaziznája erőd. Ez nem adta fel magát, hanem bátor
védelemhez kezdett. Pugacseff kénytelen volt ostromolni. Az ostrom
hevében átkiabáltak a lázadó kozákok a várbeliekhez s egyszer csak
azok is az őrsereg ellen fordíták fegyvereiket; a ki még
ellentállt, felkonczolták, az ezredest foglyul hurczolták Pugacseff
elé.</p>
<p>Pugacseff senkinek sem irgalmazott, a ki hosszú hajat viselt. Ez
divat volt akkor az orosz katonatiszteknél. <span class=
"pagenum"><a name="Page_315" id="Page_315">-315-</a></span> Ezért a
divatért az ál-czár felakasztatott minden tisztet, a ki kezébe
került.</p>
<p>Innen, ágyúkkal ellátva, Nisnája Osfernája erőd ellen fordult;
azt is rövid roham után bevette. A kit meg nem ölt, az vele ment
tovább.</p>
<p>Most már négyezer embere volt, meg merte támadni a talitsevai
erődöt, a mit két hős, Bilof és Jelagin védelmeztek. Az orosz
fegyelem erősen állt a lázadók dühével szemben, s tán itt legyőzik
Pugacseffet, ha a várban meg nem gyuladnak a szénaraktárak. A tűz
jött segélyére a lázadónak. Bilof és Jelagin, várukból kipörkölve,
a síkra szorultak ki s ott összekonczolák őket.</p>
<p>Mikor Nisnája Osfernáját bevette az ál-czár, a piaczon egy
csodaszép fiatal hölgy veté magát lábaihoz:</p>
<p>– Kegyelmet, én uram!</p>
<p>A hölgy igen szép volt s egészen a győztes hatalmában. Könyei,
felindulása még csábítóbbá tették.</p>
<p>– Kinek kérsz kegyelmet?</p>
<p>– A férjemnek, ki ellened harczolva, megsebesült.</p>
<p>– Hogy híják férjedet?</p>
<p>– Chaloff őrnagy, e vár volt parancsnoka.</p>
<p>Egy nemeslelkű hős azt tette volna, hogy szabadon bocsássa mind
a kettőt: legyenek boldogok, szeressék egymást; egy közönséges
ember azt tette volna, hogy felakasztassa a férjet s megtartsa
szeretőnek az asszonyt, – Pugacseff megölette mind a kettőt.</p>
<p>Nagyon jól tudta, hogy vannak sokan, a kik emlékeznek rá, hogy
III. Péter czár nem találta örömét asszony szerelmében. Az
iszonyatig hű maradt felvett álarczához-A lázadásnak szárnyai
voltak. Talicseva után következett Csernojecsinszkaja, a honnan a
várparancsnok a lázadó vezér közeledtére megfutott, kapitányára
bizva a védelmet.</p>
<p>Nilsajeff kapitány egy lövés nélkül feladta a várat; Pugacseff
egy «köszönöm» szó nélkül felakasztatta a kapitányt. Nem hitt az
áttérő tisztekben; csak a közkatonát <span class="pagenum"><a name=
"Page_316" id="Page_316">-316-</a></span> tartá meg, annak is
lenyiratta a haját, hogy ha szökni talál s ismét kézre kerül,
ráismerhessen.</p>
<p>A következő reggelen megadta magát a lázadóknak az utolsó erőd,
Precsisztenszka, mely még az ország fővárosa, Orenburg előtt van; s
estére az ál-czár Orenburg falai előtt állt, harmincz ágyúval és
csatakész hadsereggel.</p>
<p>És mindez – tizenöt nap alatt történt.</p>
<p>Kocsenikoff lovászlegénye attól az órától számított két hét
alatt, hogy az elfogatására kiküldött kozákot magával ragadta, hat
várat foglalt el, egy hadsereget semmivé tett s egy másikat
előteremtett s a tartomány fővárosát ostrom alá vette.</p>
<p>Az orosz birodalom városait nagy távolság választja el
egymástól; a míg Szentpétervártt határoznak, azalatt Pugacseff
marquis a félbirodalmat elfoglalhatja.</p>
<p>Maga Katalin nevezte el a lázadót Pugacseff marquisnak s nagyon
sokat tréfált udvari köreiben a sajátságos férj felett, ki nejét, a
czárnőt visszavívni készül.</p>
<p>A menyegzői ágy készen is várta: – a vérpad.</p>
<p>Orenburg kormányzója, Reinsburg, még Pugacseff közeledtének
hirére eléje küldé hadserege egy részével Bilof ezredest, hogy a
lázadót támadja meg.</p>
<p>Az el is indult a vadászatra, de úgy járt, mint sok
oroszlánvadász: az üldözött vad ette meg; egész seregéből egy ember
sem tért vissza Orenburgba.</p>
<p>Helyette Pugacseff serege jelent meg a várkapunál.</p>
<p>Reinsburg nem akarta bevárni az ostromot; legbiztosabb seregeit
kiküldé Naumoff őrnagy vezetése alatt a lázadók megtámadására.</p>
<p>Az ál-czár engedte őket közelíteni egész a hegy oldaláig, mely
Orenburg fölött uralkodik s ott rejtett ágyútelepeiből oly pusztító
tüzelést kezdett ellenük, hogy az oroszok véres fejekkel
kényszerültek a várba visszamenekülni.</p>
<p>Pugacseff aztán leszállt a síkra s tábort ütött a város előtt.
<span class="pagenum"><a name="Page_317" id=
"Page_317">-317-</a></span></p>
<p>A két ellenség azzal hozzáfogott, hogy melyik birja a másikkal a
várakozást előbb megunatni? Pugacseff kinn volt a havon. Októberben
Oroszország síkján már nem zöldül a fű; sátorok helyett
fenyőgallyakból csináltak kunyhókat. Az ostromlottaknak pedig nem
volt mit enni. Az egyiket a fagy, a másikat az éhség
ostromolta.</p>
<p>Utoljára is az éhség volt a legtürelmetlenebb.</p>
<p>Naumoff újra kitört a várból s ezuttal gondja volt rá, hogy a
magaslatokat, a mikről a minap őt lövöldözték össze, most ő
foglalja el. Sikerült neki: ütegei rombolva dúltak a zendülők
soraiban; hanem egyszerre Pugacseff megfordította a csatarendet,
kozákjaival megtámadtatá az ellenfél lovasságát. Az megfutott: a
győzelem kiesett Naumoff kezéből; kénytelen volt ágyuival együtt
maga is menekülni, karddal kezében törve útat a kozákok sorain
keresztül.</p>
<p>Ekkor kezdett Pugacseff is az ostromhoz; negyvennyolcz ágyuja
volt már, azokkal elkezdé a falakat lövetni. November 9-ig folyvást
tüzeltek, akkor rohamra vezénylé csapatait. A roham nem sikerült,
az orosz hősien védte magát.</p>
<p>Pugacseffnek rá kellett szánnia magát, hogy az orosz téli
éjszakák hideg csillagos ege alatt folytassa azt a munkát, a mit
elkezdett, ellensége kiéheztetését.</p>
<p>Köröskörül hótól fehér volt már a róna és bércz, a zuzmarától
fehérek az erdők, mintha ezüstből volnának, a hosszú éjszakákon át
a hóvilág és az északfény derengett; s a sivatag kietlenben egy
vakmerő ember álma ébren tartá az emberek ezreit; az az álom, hogy
ő a minden oroszok czárnéjának férje fog lenni!</p>
<p class="center">* * *</p>
<p>II. Katalin szenvedélyes tarokkjátszó volt. Különösen kedvelte
azt a nemét az elmés mulatságnak, a mit később egy hires orosz
hadvezérről csakugyan Paskevicsnak neveztek el.</p>
<p>E játékhoz mulhatlanul négy résztvevő kell; a czárnőn
<span class="pagenum"><a name="Page_318" id=
"Page_318">-318-</a></span> kívül Daskoff herczegnő, Orloff herczeg
és Karr tábornok ültek a játszóasztalnál.</p>
<p>Ez utóbbi kitünő jeles hadvezér volt – in petto. Mint
tarokkjátszó épen ritkította párját. Mindig nyereséggel kelt föl az
asztaltól. Semper victor! Még őt nem látta fizetni senki. A
czárnőnek azért volt különösen kedvelt embere. Azt mondta, hogy ha
egyszer sikerülne neki csak egyetlen egy rubelt elnyerni Karrtól,
annak fület csináltatna s a nyakában hordozná.</p>
<p>Az is meglehet egyébiránt, hogy Karr tábornokot az ellenfél
hibái segíték szüntelen győzelemre; a két magas hölgynek sokkal
több baja volt Orloff szép szemeivel, mint hogy figyelmét egészen
föladatának szentelhette volna; Orloff pedig annyira szerencsés
volt a szerelemben, hogy nem lett volna igazság a földön, ha a
játékban épen olyan szerencsétlen nem lett volna.</p>
<p>Egyszer úgy mellesleg – kártyakeverés közben – előfordult a szó,
hogy az mégis szégyen, gyalázat, hogy egy ilyen szökevény kozák,
mint ez a Pugacseff, képes lehet az orosz birodalom európai
negyedrészét maga számára meghódítani, az orosz seregeket rendre
megpiszkolni, a legderekabb tiszteket gyalázatos halállal kivégezni
s most még Orenburgot ostromolja, mint valami igazi potentát.</p>
<p>– Pedig ismerem azt a ficzkót! Jól ismerem, monda Karr; míg a
fölség élt, kártyáztam is vele Oranienbaumban; ostoba kölyök az,
valahányszor «carreau»-t hivtam, mindig «cœurt»-t adott bele.</p>
<p>– Úgy látszik, most még rosszabb játékos, monda a czárnő, most a
«cœur»-t üti «pique»-el.</p>
<p>Divat volt azon időkben az orosz udvarnál franczia szójátékokat
ejtegetni: «cœur» pedig francziául szivet is jelent, «pique» pedig
döfést.</p>
<p>– Igen, mert hadvezéreink tehetlenek. Volnék csak én ott!</p>
<p>– Ugyan legyen olyan jó, menjen oda; mondá gunyosan Orloff.
<span class="pagenum"><a name="Page_319" id=
"Page_319">-319-</a></span></p>
<p>– Ha ő felsége parancsolni fogja, készen vagyok rá.</p>
<p>– Ah, a tarokkparthie csorbát szenvedne ön miatt, mondá tréfásan
Katalin.</p>
<p>– Hiszen azalatt vadászatokat tarthatunk Petershoffban;
vigasztalá a czárnőt Orloff.</p>
<p>S ez nagyon kedves czélzás volt Katalinra nézve. Petershoffban
élte ő legvidámabb napjait. Ott ismeré meg Orloffot. Kegyteljes
mosolylyal inte Karr tábornoknak.</p>
<p>– Nem bánom, de két hét alatt visszatérjen.</p>
<p>– Ah, mit két hét! dölyfösködék Karr. Ha felséged parancsolja,
ma, még ez órában szánra ülök; három nap három éjjel odaérek
Bugulminszkába, negyednap rendbeszedem a kártyáimat, ötödnap
megüzenem a ficzkónak, hogy én vagyok a kihivó s hatodnap
«volat»-ot adok a gazembernek s heted, nyolczadnap őt magát mint
pagát ultimót teszem lánczrakötve felséged lábaihoz.</p>
<p>A czárnő felkaczagott a tréfás hadvezéri műszavakon s Orloffra
bízta, hogy lássa hát el a szükségesekkel a hires pagátfogó
tábornokot s aztán készüljenek Petershoffba.</p>
<p>A dolgot komolyan vették s Orloff kiadatta a czári parancsot,
mely szerint Karr bízatik meg a déli orosz hadsereg fővezérségével.
Egyuttal tudatá vele, hogy micsoda haderőkkel rendelkezhetik?
Bugulminszkában áll Freymann tábornok huszezer gyaloggal, kétezer
lovassal és harminczkét ágyuval, hozzá csatlakozhatik még
Csernicseff ezredes, Szinbirszk kormányzója, a ki másfél ezred
rendes lovasságot vezet tizenkét ágyuval; s útközben fogja találni
Naumann ezredest két zászlóalj testőr-gránátossal. Ezeket
okvetlenül magához vegye, mert ez lesz seregének a magva.</p>
<p>Karr még azon éjjel elutazott. Főtaktikája volt a gyorsaság a
hadi mozdulatokban. Hanem ezt a pontot, úgy látszik, hogy rosszul
tanulmányozta; mert nagy előképei: nagy Sándor, nagy Fridrik,
Hannibál stb. szinte gyorsan utaztak ugyan, de hadseregeikkel
együtt, míg Karr elégnek tartá, ha ő maga siet. <span class=
"pagenum"><a name="Page_320" id="Page_320">-320-</a></span></p>
<p>A két zászlóalj testőr-granátost elő is találta az útban, kiket
Orloff megindított s azt parancsolta ezredesöknek, hogy csak
siessenek utána. Minden csárdánál megállt és kérdezősködött
Pugacseff felől; mindenki rémes csodadolgokat beszélt neki felőle.
Karr mindenkit megnyugasztalt, hogy csak várjanak, egy pár nap
mulva kötözve fogja erre hozni a szörnyeteget.</p>
<p>Karr azt hitte, hogy gyorsabban már nem lehet utazni, mint ő
szánkázott Bugulminszkáig. Pedig lehetett.</p>
<p>Egy kozák lovas, ki vele egy időben indult el Szentpétervárról,
harminczhat órával hamarább érkezett meg Pugacseffhez, Karr
tábornok jövetelét és seregeinek állását tudatva vele.</p>
<p>Pugacseff legelébb is kétezer kozákot indított el, hogy a
tábornok háta mögé kerüljenek s a hozzásiető granátos zászlóaljakat
tőle elvágják.</p>
<p>Karr senkivel sem állt tanácskozásba. Bugulminszkában félretolta
maga elől Freymann kollegáját, engedje őt végezni egyedül. Itt nem
ütközetre, de vadászatra kell készülni. El kell fogni a
fenevadat.</p>
<p>Csernicseff útban volt már ezerkétszáz lovassal és másfél üteg
ágyuval, midőn azt a parancsot kapta Karrtól, hogy vesse át magát a
Szakmara folyón s állja el Pugacseff háta mögött a visszavonulási
útat, míg ő a derékhaddal szembe nyomuland rá s akkor majd fogják
egyszerre két tűz közé.</p>
<p>Csernicseff azt hitte, hogy okos emberekkel van dolga; mint
egyszerű osztályvezető, sem a tábornokában nem képzelt annyi
ügyetlenséget, hogy az ellenség derékhadát ő rá, magára engedje
rohanni, sem Pugacseffben annyi taktikátlanságot, hogy a míg a
derékhadat maga előtt látja, mindenestől egy kis hadosztály
elpusztításához fogjon.</p>
<p>És ez mind a két részről megtörtént.</p>
<p>Pugacseff engedte ellenségét szépen átjönni a befagyott folyón,
akkor egyszerre minden oldalról rárohant, a jeget letörette a háta
mögött s az egész hadosztályt leapríttatá. <span class=
"pagenum"><a name="Page_321" id="Page_321">-321-</a></span></p>
<p>Maga Csernicseff harminczöt tisztjével foglyul esett. Ezeket
Pugacseff mind az út melletti fákra sorba felkötteté.</p>
<p>A tizenkét ágyút is elfoglalta.</p>
<p>Ekkor aztán győzelemittasan indult egész seregével együtt Karr
ellen.</p>
<p>Az is sietve közelített felé, Bugulminszkán innen harminczhat
verstnyire találkozott a két tábor egy kis kozák falu alatt.</p>
<p>Karr tábornok elbámult, midőn a képzelt gyülevész helyett egy
rendes hadsereget látott maga előtt, ezredekre osztva s ágyúkkal
ellátva.</p>
<p>Freymann azt tanácsolá neki, hogy, miután Csernicseff megbízható
ezredeit elküldte magától, most a lovassággal ne sokat működjék;
hanem iparkodjék a falut elfoglalni működési alapul s gyalogságát
használja a lázadók ellen.</p>
<p>Az elbámulás sora még csak azután következett Karr
tábornokra.</p>
<p>Látta a megvetett gyülevészt rendes hadcsapatokban,
szuronyszegezve közelíteni ezredei felé, látta a hidegvérrel kivitt
mozdulatokat egész ezredektől a legnagyobb ágyútűz ellenében, látta
a vakmerő elszántságot, a mivel védett állásaira rohantak; látta,
hogy itt hősökre talált – zsiványok helyett.</p>
<p>De a mi a legjobban boszantá, az volt, hogy azok az ostobák
milyen jól tudnak ágyúzni.</p>
<p>Hiszen Szentpétervárott elővigyázatból nem vesznek fel kozákot a
tűzérség közé, hogy ne legyen, a ki e fegyver kezelését megtanítsa
nekik, s ime azok a tudatlanok a tegnap rablott ágyúkkal úgy lőnek,
mint a ki egész életében azt tanulta; granátjaik már több helyen
felgyujták a falut.</p>
<p>Ennek végét kell vetni. A lázadóktól vissza kell foglalni az
ágyúkat.</p>
<p>A tábornok rohamra vezényelte egész csatavonalát s tartalékát
magához vonva, azzal az ellenség dereka ellen intézett egy eldöntő
csapást.</p>
<p>Gyalog ezredei szuronyszegezve indultak a tűzokádó <span class=
"pagenum"><a name="Page_322" id="Page_322">-322-</a></span> telepek
ellen, míg ugyanazokat másfélezer lovasnak oldalba kellett venni. E
másfélezer lovas között nem volt több kozák, csak háromszáz.</p>
<p>A harcz legnagyobb hevében egyszer csak külön vált ez a
háromszáz kozák s átnyargalt az ellenséghez.</p>
<p>Karr tábornokot, a mint meglátta, hogy kozákjai elpártolnak, oly
rémület szállta meg egyszerre, hogy rögtön elhagyta a csatatért,
maga adva példát seregeinek a futamodásra.</p>
<p>A csatarend egyszerre felbomlott; az előre tolt csapatokat ott
hagyták veszni s menekült, ki merre tudott.</p>
<p>Pugacseff kozákjai harminczöt verstnyire üldözték az oroszokat,
de a tábornokot nem tudták utolérni, a rémület szárnyakat adott
neki. Bugulminszkába érve, tudta meg, hogy Csernicseff lovasságát
leaprították, hogy a testőr-granátosokat elfogták a háta mögött s
huszonegy ágyúja a lázadók kezébe esett.</p>
<p>Ezekre a rossz hírekre rögtön olyan kegyetlen grippet kapott,
hogy kénytelen volt vánkosokba pakoltatni magát s hazaszánkázni
Szentpétervárra, hol ott épen várt reá már a négyes játszó
társaság; a midőn is este még az a fátum történt vele, hogy
játékközben a XXI-sét elfogták, melyre a czárnő azt a bon mot-t
csinálta, hogy Karr egymásután kétszer engedte elfogni a
huszonegyesét (értve az első alatt a 21 ágyút), mely bon mot nagy
derültséget keltett az udvarnál.</p>
<p class="center">* * *</p>
<p>Pugacseff csillaga (ha ugyan a dæmonoknak is vannak csillagaik)
e diadal után délpontjára jutott. Tán még magasabbra is ment volna,
ha szörnyű küldetéséhez hű marad; ha nem felejti el két nagy
szenvedélyét, mely idáig oly bámulatos gyorsan elhozta: egyik az,
hogy a czárnőt nejévé tegye, másik, hogy az orosz nemességet
letörje.</p>
<p>Melyik volt a két eszme közül a vakmerőbb?</p>
<p>S mindkettőtől csak egy átlátszó hártya választotta már
<span class="pagenum"><a name="Page_323" id=
"Page_323">-323-</a></span> el. Karr veresége után nyitott útja
volt Moszkváig, s Moszkvában százezer rabjobbágy várt
megjelenésére, hogy a főnemesek jármát lerázza nyakáról s egy új
orosz birodalmat alkosson a régi romjaiból.</p>
<p>Negyven millió helota várt szabadítójára a lázadóban.</p>
<p>Ekkor egyszerre kifordította a sarkából eddigi eszét – egy pár
szép szem.</p>
<p>A bugulminszkai diadal után a baskirok vezérei nagy
küldöttséggel jöttek eléje s hódolatukkal együtt hoztak neki egy
szép leányt feleségül.</p>
<p>Uljánka volt a hajadon neve, ki Pugacseff szivét elrabolta a
czárnőtől.</p>
<p>A kalandor már akkor jobban bízott csillagzatában, mint hogy
ascetai szigorát megtartotta volna! Uljánka kedvencze lett s a
szerető apját, Salavatkát, megtette a kalandor vezér a baskir föld
fejedelmének.</p>
<p>És akkor elkezdte magát grófokkal és herczegekkel körülvenni. A
kirablott kastélyok ruhatárából magára szedte a legpompásabb
díszöltönyöket s a csatában elhullott orosz vezérek rendjeleivel
felcziczomázta saját hadvezéreit, azokból tett tábornagyokat,
ezredeseket, grófokat, herczegeket, a kozák Csikát, legelső
katonáját kinevezte generalissimusnak s rábízta hadseregei
felét.</p>
<p>Még rubeleket is veretett saját arczképével, III. Péter czár
neve alatt, e körirattal: redivivus et ultor; s minthogy
ezüstbányái nem voltak, a rubeleket verette rézből; ez pedig volt
sok, s ezt a jó példát az orosz vezérek is követték, millió és
millió ezüst rubelt veretve rézből, s fizetvén vele bőkezűen.</p>
<p>Pugacseff így változtatta át lázadása regényét az uralkodás
parodiájává.</p>
<p>A helyett, hogy az orosz birodalom nyílt fővárosainak indult
volna, a védett erősségek ostromlásához fogott, s a helyett, hogy
azt az álmodott tündérképet üldözte volna, mely idáig elvezeté,
leheveredett a sárba, egy nagyon is földi nő oldala mellé.
<span class="pagenum"><a name="Page_324" id=
"Page_324">-324-</a></span></p>
<p>Generalissimus Csika azzal volt megbízva, hogy a rábízott
hadsereggel menjen elfoglalni Ufa várát, míg Pugacseff maga
Orenburgot ostromolta.</p>
<p>Az idő 1774-iki január volt; oly kegyetlen hideg tél, a minőre
még az orosz krónikákban sem emlékeznek. Az erdőkön, mintha csata
lett volna, oly dörögve hasadoztak végig a fák, s a bozóti vad
fagyva hullt el az útszélen, a mint préda után látott.</p>
<p>Várakat vívni ilyen időben nem lehetett. A kemény föld
megtiltott minden sánczvetést s a fagyon nem lehetett
sátorozni.</p>
<p>A két lázadó vezér a szomszéd városokat szállotta meg s azt
követte, hogy minden élelmi szert elzárt a körülfogott
erődöktől.</p>
<p>Orenburgban már az őrség lovait ették s valami Kicskoff nevű
élelmezési biztos azt találta ki, hogy a levágott barmok bőreit
megfőzette, apróra vágatta s lisztbe hengertetve, kenyér helyett
osztá a katonáknak; a mitől aztán oly süly ütött ki a várban, hogy
az őrség fele harczképtelenné lett általa.</p>
<p>Január 30-án megkisérté Vallenstierna ezredes kétezer ötszáz
emberből álló hadoszloppal keresztültörni a lázadók során; alig
hetvenedmagával tért vissza, a többi, mintegy kétezer ott veszett;
– legalább ezek nem kértek többet enni.</p>
<p>Pár század huszár azonban keresztülvágta magát s ezek hírt
vittek Szentpétervárra, minő garázdálkodást követ el az a III.
Péter czár, ki most hetedszer támadt fel sírjából.</p>
<p>A czárnő kezdte unni imádójának hódításait, összehivatá igazi
hadvezéreit s megkérdezé tőlük, melyik találja lehetőnek egy
hadjáratot elkezdeni az orosz tél derekán az orosz hósivatagok
között?</p>
<p>Ez nem hadjáték, nem diadalmenet; ez harcz az elemek
legdühösebbikével, mely negyven évvel később Európa legbüszkébb
hadseregeit tiporta lábai alá. <span class="pagenum"><a name=
"Page_325" id="Page_325">-325-</a></span></p>
<p>Négyen váltak ki, a kik azt felelték, hogy minden lehet
Oroszországban, ha lenni kell.</p>
<p>E négy férfi neve volt: Galiczin herczeg, Bibikoff tábornok,
Larionoff ezredes és Michelson, svéd tiszt.</p>
<p>A négy közül kettő a vállalat elején kidőlt. Larionoff
visszatért Bozali vára alól a legelső csata után, melyben a lázadók
győztek, Bibikoff pedig belehalt a téli hadjárat
viszontagságaiba.</p>
<p>Maradt csak Galiczin és Michelson.</p>
<p>Ez a svéd már a török hadjáratban hős nevet szerze magának gyors
és merész vállalataival, s mikor Bozali várából kiindult a lázadók
ellen, egész hadserege állt négyszáz huszárból és hatszáz
gyalogból, négy ágyúval.</p>
<p>Ezzel a kis csapattal indult meg Ufa várát felszabadítani.</p>
<p>Bármilyen gyorsan járt is, Csika kémei még gyorsabbak voltak, a
lázadó vezér megtudta, hogy egy kis csapat közelít s nem várt tőle
egyebet, mint hogy az Ufa helyőrségét akarja szaporítani. Eléje
küldött háromezer embert kilencz ágyúval, hogy foglalják el a
hegyszorosokat, a miken át kell mennie, ha Ufához akar
közelíteni.</p>
<p>Michelson azonban nem ment Ufa várának, a merre várták, hanem
szánakra ültette embereit s a síkon keresztül egyenesen nekivágott
Csika derék táborának.</p>
<p>Oly váratlan, oly vakmerő, oly hihetlen volt e mozdulata, hogy
mikor éjfél után egy órakor rajta ütött Csika előtáborán, senki sem
állt ellene; a felriadt lázadók futottak át a táborba hanyatthomlok
s ott hagyták két ágyújokat Michelson kezében.</p>
<p>A svéd hős tudta jól, hogy az a háromezer ember, a ki őt a
hegyek közül várja elő, az ágyúszóra majd előjön s két tűz közé
szorítja. Hirtelen sánczot alakított egy mély útban szánjaiból, a
sáncz védelmére ott hagyott kétszáz gyalogot két ágyúval, a
többivel ment Csernakuka város felé, a honnan Csika hadserege
bontakozni kezdett már kifelé. <span class="pagenum"><a name=
"Page_326" id="Page_326">-326-</a></span></p>
<p>Tízannyian voltak azok, mint az övéi. Borzasztó ütegeik
felállítva szemben és kétoldalt. Csika azt a ravasz tervet gondolta
ki magában, hogy néhány ezer emberének deszkákat köttetett a
talpára, hogy így az embermagasságnyi havon kerüljenek az ellen
háta mögé; agyon akarta azt szorítani.</p>
<p>Michelson látta, hogy itt nincs vesztegetni való idő. Huszárjai
élére állt, riadót fuvatott s nekivágott az ellenség derekának.
Erre nem volt az készen. A merész támadás megzavarta őket, néhány
percz alatt össze volt törve a tábor közepe; az első ütegek
elfoglalva s rögtön a tábor két szárnya ellen fordítva. Erre aztán
általános lett a futás. Csika serege, mint a szunyogtábor
szétrebbent s ott hagyott negyvennyolcz ágyút és nyolcz
mozsarat.</p>
<p>Ekkor a győztes visszafordult kis csapatával elhagyott
szánjaihoz, s az odaérkezett háromezer lázadót most ő szorította
közre; a kit le nem vágott, az foglyul esett.</p>
<p>A diadalmas hős csak beizent Ufa várába, hogy szabad már a tér,
ott az ellenség ágyui: vontassák be; ő maga meg sem pihent, hanem
üldözte, verte ellenségét, a ki mindenütt véres nyomait hagyta a
havon.</p>
<p>Százhusz verstnyire Ufától érte be a futó Csikát. Csak
negyvenkét tisztje volt még a generalissimusnak; a közkatonák
eltüntek a szelek minden irányában. Valamennyit elfogta Michelson,
s azért nem akasztatá fel őket, mert azon a pusztán hat napi járó
földön nem látni egy szál fát.</p>
<p>Ezalatt Galiczin herczeg Pugacseffet kereste fel. Az ő serege
hatezer emberből állt. A keserves úton csak márczius elején birt
összetalálkozni az ál-czárral.</p>
<p>Pugacseff Taticseva erődben várt közeledő ellenére. Ennek az
úgynevezett erősségnek csak fából voltak a falai; valami régi
modorú palánk, elég jó a baskirok portyázásai ellen megvédni a
lakosok birkáit, de háborúba nem való.</p>
<p>A lázadó vezért nem hagyta el találékonysága, tudott segíteni
magán. A palánk körül vastag hósánczot hányatott <span class=
"pagenum"><a name="Page_327" id="Page_327">-327-</a></span> fel s
azt megöntözteté, úgy, hogy az összefagyott, mintha kőből lett
volna rakva s a mellett oly sima volt, hogy embernek nem lehetett
rá fölmenni.</p>
<p>Itt várta be seregei egy részével Galiczint, míg a többi
Orenburgot tartá megszállva.</p>
<p>Az orosz hadvezér óvatosan közeledett az ál-czár rejtekéhez, a
sűrű köd kedvezett neki, a két ellenség csak akkor látta meg
egymást, mikor lőtávolságra állt egymás puskája előtt. Dühös csata
fejlődött ki, melyben férfi férfi ellen küzdött; a lázadók legjobb
csapatai voltak együtt; Pugacseff maga mindenütt ott járt, a hol
legnagyobb volt a veszély; de végre is az oroszok felmásztak
jégbástyáira, elfoglalták ágyuit s ezzel kiverték az erődből.</p>
<p>Ezer jó orosz vitéznek került életébe ez a diadal; – hanem azért
aztán tökéletes volt. Pugacseff négyezer emberrel és hét ágyuval
menekült a csatatérről, s a mi több volt elvesztett seregeinél,
elfoglalt ágyuinál, az a babonás fény, mely őt eddig körülvette, a
legyőzhetlenség hite, ez is el volt veszve.</p>
<p>A boszúálló czár, ki tegnap még ostromolt, ma élelmi szerek,
lőkészlet és visszavonulási pont nélkül futott el a pusztába.</p>
<p>És akkor kezdődött el aztán a hadjárat rémségesebb fele, olyan
hadművelet, a milyen csak Oroszországban képzelhető; a hol ezer meg
ezer négyszögmérföldnyi határtalan pusztákon gyéren elszórt,
egymást nem ismerő néptörzsek tanyáznak, a kik mind gyűlölik az
orosz uralmat, s a kik mind fegyverrel kezükben nőttek fel;
Pugacseff ezek közé menekült.</p>
<p>Még egyszer szemközt fordult Galiczinra Kargozkinál, ott újra
megverték, elvették utolsó ágyuit, még kedvese, Uljána is foglyul
esett; – ha ugyan nem árulója volt.</p>
<p>Innen aztán futva menekült lovasságával a Mjæs folyón keresztül:
ott kezdődik már – Szibéria.</p>
<p>Oroszországnak itt már nincsenek falvai; csak egyes <span class=
"pagenum"><a name="Page_328" id="Page_328">-328-</a></span>
katonatelepítvényei az Ural hegyláncz hosszában, az úgynevezett
«gyárak». Egymástól napi járó puszták, irtatlan erdők által
elválasztva, tünedeznek elő a woszkrezenszki gyár, a szimszki gyár,
mindkettőben czinóbert és ónfestékeket készítenek; az usiskai
lőporgyár, a szatkini golyógyár, mikben az orosz elitéltek
száműzöttei dolgoznak; a vizek összefolyásánál pedig apró városok
vannak, Stepnája, Troiczka, Uszt, Magitnája, Petroluskája, Kojelga,
melyet kozák benszülöttek őrzenek, a többiben kegyvesztett
fegyszázadok vannak őrségül bezárva.</p>
<p>Ide vetette magát Pugacseff serege romjaival. Galiczin sokáig
üldözte, de utoljára átlátta, hogy a lakálytalan földön, hol
egyedüli út a hóval fedett vizmosási árok, rendezett seregével utól
nem érhet egy ellent, a kinek egyedüli csataterve: mentül
messzebbre futni.</p>
<p>Pugacseff az Ural mentében minden közbeeső néptörzset maga mellé
vett; azok ott hagyták hajlékaikat üresen s követték a lázadót.</p>
<p>A tél hirtelen elmult s már áprilban elkezdődtek azok a rövid hő
napok, mikről csak Szibériának van fogalma, a midőn éjjel még
befagy a víz, nappal már elborítja a hóolvadás a rónát, minden
hegyi patak zuhataggá válik, minden kis folyam helyén tengert talál
maga előtt az utazó, s a hol a menekülő még szánnal utazott, ott az
üldöző már feneketlen mocsárt talál útjában.</p>
<p>Csupán egyetlenegy vezérnek volt még bátorsága Pugacseffet e
téren is üldözni. Ez volt Michelson.</p>
<p>Mint a szibériai farkas a sebesült vadkannak, melynek vérébe már
belekóstolt, nem marad el nyomából, üldözi bozóton, mocsáron
keresztül, úgy kergette sivatagról-sivatagra ellenfelét a vakmerő
csapatvezér.</p>
<p>Soha sem volt több ezer emberénél, lovas, gyalog, tüzér
összevéve. Mindenkinek magával kellett hordani két hétre való
kétszersültjét és száz töltényt; a lovasnak puskája, szuronya volt,
hogy gyalog is harczoljon, a gyalognak szekerczéje, hogy ha kell,
ács is tudjon lenni, s valamennyinek <span class="pagenum"><a name=
"Page_329" id="Page_329">-329-</a></span> készen kellett arra
lenni, hogy a hol vizet talál, ott úszni fog.</p>
<p>E kis csapattal utána eredt Pugacseffnek, a fellázadt néptörzsek
tömkelegébe. Ellenség előtte, mögötte, minden oldalán; népek, a
kiknél irgalomra nem számíthat, a kiknek nyelvét nem érti, a kik
halálára esküdtek; – ő pedig járt közöttük hidegvérrel, mint a
tengerész az oczeán rémei között.</p>
<p>Május hetedikén a szép Uljána apja támadta meg a szimszki gyár
mellett kétezer baskirral, a kik Pugacseffhez igyekeztek: Michelson
szétverte őket s elvette ágyúikat, itt megtudta fogoly baskiroktól,
hogy Beloborodoff, egyike a Pugacseff által teremtett herczegeknek,
nagy csapat fellázadt orosz katonát vezet hozzá; ezeket utolérte a
Jeresen patak mellett, s a szatkini gyárba szorította, a hol aztán
egyes egyedül odalovagolt a gyár elé, oly közel, hogy beszédét
meghallották, s elkezdte őket szólongatni, hogy térjenek vissza a
czárnő zászlójához; többet lőttek reá kétezernél a gyár ablakaiból,
s mikor látták, hogy ezen semmi fegyver sem fog, kinyitották a
kapukat és áttértek Michelson zászlója alá.</p>
<p>Ezektől aztán megtudta, hogy merre van az ál-czár?</p>
<p>Ez már akkor újra hatalmas emberré lett, három erődöt elfoglalt,
Magitnáját, Stepnáját, Petroluskáját s most Troiczkát
ostromolja.</p>
<p>Ezt is bevette, mielőtt Michelson találkozhatott volna vele. Ez
nem talált a várak helyén egyebet, mint romokat, hullákat s a fákra
felaggatott orosz tiszteket.</p>
<p>Pugacseff is megtudta, hogy ellensége közelít s az üldözött vad
ravaszságával tőrt vetett számára, melyben vakmerő üldözőjét
megfogja. Fegyvereseit mind felöltözteté a megölt orosz katonák
ruháiba s akkor futárokat küldött Michelson elé, Colon orosz
ezredes nevében, hogy siessen hozzácsatlakozni Varlamora alatt.</p>
<p>Michelson csak akkor vette észre a cselt, mikor előcsapatát
<span class="pagenum"><a name="Page_330" id=
"Page_330">-330-</a></span> megtámadták s két ágyúját elfoglalták.
Körül volt véve.</p>
<p>Ekkor hirtelen összeszedte lovasságát s neki vágott Pugacseff
válogatott kisérőinek, egyenesen arra törve magának utat, a merről
legerősebb volt az ellenség. A háló szétszakadt, nem volt elég
erős, Pugacseff megfutott Michelson előtt s néhány század magával
Szibéria belsejébe menekült az Arga tó mellé.</p>
<p>Ekkor Michelson háta mögül támadt elő újra a baskir hadakkal
Szalavatka. Már elfoglalta a szimszki gyárt s ott férfit, asszonyt,
gyermeket kardélre hányt, s a szatkini gyár felé közelített.</p>
<p>Michelson hirtelen visszafordult s a baskir tábort az Áj folyam
mellett találta erősen elsánczolva. Az ellenség lerontotta a
hidakat a folyón, s elbizakodva várta a császáriakat. Michelson
hajnalban negyven lovas háta mögé egy-egy vadászt ültetett a
nyeregbe, s azt parancsolá, hogy kapjanak át a tulsó partra, s ott
védjék magukat addig, míg a többi utánuk mehet.</p>
<p>A rendelet az ellenség legdühösebb tüzelése közben pontosan
végre lett hajtva: az orosz sereg átkelt a vizen hid nélkül. Az
ágyukat fákra kötve vontatták keresztül.</p>
<p>A csata azon végződött, hogy a baskir had szétfutott; de a míg
azt üldözte lovasságával Michelson, hirt vesz, hogy gyalogságát egy
új hadsereg támadta meg az erdőben. Most újra vissza kellett
fordulnia, hogy azt kiszabadítsa. Pugacseff maga volt az, a ki
támadott. Már ismét kész hadsereggel állt a síkon.</p>
<p>Késő éjig tartott a harcz az erdőben, végre a lázadók
visszahuzódtak s Michelson megtudta, hogy ellensége Ufa várát
akarja most meglepni. Erre ő gyorsan utat vágatott az erdőkön
keresztül, s midőn Pugacseff azt hitte, hogy napijáró földre
megkerülte ellenségét, azt épen Ufa vára alatt ismét szemközt
találta maga előtt; Michelson ismét győzött. Hanem már akkor sem
egy darab ép ruha nem volt a katonáin, sem egy viselhető saru, s
egy-egy embernek <span class="pagenum"><a name="Page_331" id=
"Page_331">-331-</a></span> nem volt már több két töltényénél.
Kénytelen volt Ufába vonulni új lőszerekért.</p>
<p>Ugy látszik, hogy Michelson volt az a félelmes ellenfél
Pugacseffre nézve, a ki volt Macbethnak az anyától nem született
ember. A mint ez eltünt látköréből, mindenütt újra emelkedett; a
mint ezzel összetalálkozott, mindenütt elbukott benne.</p>
<p>A mint Michelson elverte Ufától, a más oldalról jövő orosz
vezéreket Pugacseff mind sorra tönkre verte. London Melgunoff,
Duve, Jakubovics, egymásután pusztultak el előtte; szemük láttára
égette fel Birszk városát, s karddal kezében foglalta el Ossa
erődöt, ott ismét ágyúkra tett szert s villámgyorsan ott termett
Kazán előtt.</p>
<p>Ez a tartományi városok egyik legnevezetesebbike; érseki
székváros, s a kazáni korona őrhelye, melylyel az orosz czárokat
meg szokták koronázni.</p>
<p>Erre a koronára volt szüksége az ál-czárnak. Ha ezt kezébe
kaphatja, ha ezt a kazáni érsek fejére teszi, ki tagadhatja, hogy ő
a megkoronázott czár?</p>
<p>Brand és Banner tábornokoknak nem volt több emberük Kazán
védelmére ezerötszáz vadásznál, azonban a polgárság is fegyvert
fogott a város védelmére, melyet ódon bástyafalak fogtak körül. Az
ostrom előtti napon érkezett meg Potemkin tábornok Larionoff
tábornokkal Kazánba. A császáriak részén annyi volt a tábornok és
ezredes, mint Pugacseffnél a szökevény káplár.</p>
<p>És mégis e szökött káplároktól vezetett gyülevész összetörte a
tábornokok seregét, Pugacseff maga mászott föl legelől a falra,
saját zászlójával kezében, mire a tábornokok bemenekültek a
fellegvárba, Larionoff elfutott és Nisney Novogorodig hátra sem
nézett.</p>
<p>Pugacseff elfoglalta Kazán várost, és szabad rablásra bocsátá. A
kazáni érsek a templom előtt fogadta, s félmillió rubel értékű
arany pénzt adott át, azt igérve neki, hogy fejére fogja tenni a
koronát, csak szerezze meg azt, itt van a várban. <span class=
"pagenum"><a name="Page_332" id="Page_332">-332-</a></span></p>
<p>Pugacseff köröskörül fölgyújtatta a várost, a fellegvár őrségét
így akarván feladásra kényszeríteni.</p>
<p>Ekkor – jött Michelson.</p>
<p>A hős hadvezér alig engedett seregének pihenést, s újra elindult
Pugacseffet fölkeresni.</p>
<p>Hirt nem lehetett hallani felőle, csak nyomait lehetett
követni.</p>
<p>Burnovánál megtámadta egy sereg lázadó, azokat szétverte; – de
az még nem volt Pugacseff serege. Azután Brajevánál vert föl egy
csapatot. Az sem az volt, a kit keresett. Majd Ossa vára felé
fordult, ott egy csoport baskir lovast talált, azokat levágta,
elfogta; azoktól tudta meg, hogy Pugacseff átment a Kuma
folyón.</p>
<p>Most már tudta, hogy Pugacseffet Kazán előtt fogja megtalálni.
Sietett utána. Jobbra balra kalandozó ellenséges csapatokkal szóba
sem állt, hagyta őket maga körül csatangolni; ment egyenesen az
ellenség nyomán. A Kumán nem talált hajót, átúsztatott rajta, még
két folyó állta azontul útját, egyik sem tartóztatá fel, s midőn
Arkszba megérkezett, már hallotta az ágyúzást Kazán felől. Egy órát
engedett csak pihenni seregének, aztán egész éjjel ment előre, s
midőn megvirradt, a sűrű fekete füst a láthatáron tudatá vele, hogy
Kazán ég!</p>
<p>Annál inkább sietteté kis csapatát. Csak annyi ideig pihentek,
míg a lovakat abrakolták, aztán sietve előre ismét.</p>
<p>Pugacseff futó előörsei megtudatták vezérükkel, hogy Michelson
ismét itt van. Megismerték a sokszor látott piros csákós, kék
dolmányos huszárokat, a kik előtt annyit futottak már.</p>
<p>Az ál-czár átkozódott e hír hallatára. Ördög-e ez? hogy ismét
nyakán van, mikor háromszáz verstnyire hitte a háta mögött.</p>
<p>Ezt nem szabad megtudni a fellegvárba szorult helyőrségnek!</p>
<p>Hirtelen összeszedte hadaiból, a kiket a vár ostrománál
<span class="pagenum"><a name="Page_333" id=
"Page_333">-333-</a></span> nélkülözhetett s rettegett ellenfele
útját elállta velük hét verstnyire Kazántól, Taziczin város
előtt.</p>
<p>Mikor Taziczin város piaczán a nép előtt magát, mint Péter czár
kikiáltatá: egyszerre csak egy halvány nő rohant oda hozzá s
először lerogyott lábaihoz, azután átölelte erőszakosan és
csókjaival halmozta el.</p>
<p>Ez a nő Pugacseff hitvese volt.</p>
<p>Egy hű, jámbor asszony, ki férjét rég elveszettnek hitte, még
nagyon ifju korukban adták őket össze és Pugacseff is azt hitte,
hogy neje már nem él. A szegény asszony pedig ráismert
hangjáról.</p>
<p>Pugacseff nem vesztette el lélekjelenlétét. Szeliden emelte fel
a nőt s azt mondá tiszteinek: «viseljétek e nőnek gondját, férje
igen jó barátom volt; sokat köszönhetek neki».</p>
<p>Hanem ebben a városban már széltére tudta minden ember, hogy az
ál-czár nem más, mint a Marianka egykori férje; s a felkelő sereg
hangulatára aligha nem volt befolyása a parasztnő
megjelenésének.</p>
<p>Itt várta a lázadás legelkeserültebb döntő harczát. Késő éj
választá el a vívó feleket, a lázadók hat ágyút és nyolczszáz
halottat vesztettek idáig. Csak reggel birt Michelson a városba
hatolni, onnan izent Kazánba, hogy jőjjenek segélyére. Pugacseff
elkeserült dühvel támadta meg és azután, hogy nem birta helyéből
kiverni, kivonta Kazánból többi seregeit s tábort ütött a síkon. A
harmadik napi csatában a szerencse egészen Pugacseff részére
fordult, négy óra hosszat verekedtek már, s Michelson egész serege
körül volt véve, midőn az oroszok hőse, halálra elszántan kis
csapata élére állva, végső kétségbeeséssel Pugacseffnek rontott s
még egyszer sikerült neki, a mi annyiszor részére hódítá a
győzelmet, az ellentábor derekát ketté törni. A felkelő sereg
szétrebbent, a háromnapi csata után háromezer halottat hagyva a
csatatéren, s ötezer foglyot a győztes kezében. <span class=
"pagenum"><a name="Page_334" id="Page_334">-334-</a></span></p>
<p>Kazán meg volt szabadítva, de az orosz birodalom még nem.</p>
<p>Pugacseff százszor a földre sújtva, százegyedszer is talpra
állt.</p>
<p>A kazáni vereség után ismét megmenekült; ezuttal épen ellenkező
irányban, mint először. Most nem kifelé tartott Szibériának, hanem
egyenesen az orosz birodalom szívének, be Moszkva felé.
Hadseregéből, melyet Kazánnál szétvertek, száz apró csapat lett;
egy ilyen kicsiny csapattal Pugacseff átkelt a Volgán s új
országokat ment föllázítani.</p>
<p>A mint a Volga túlpartján megjelent, egyszerre lángbaborult az
egész tartomány, a parasztság fellázadt s a nemesség kiirtásához
fogott, száz mérföldnyi kerületben minden kastélyt leromboltak s
egyik város a másik után nyitotta meg kapuit az ál-czár előtt.</p>
<p>Mentől előbbre haladt, annál nagyobbra nőtt hadserege, mely a
lázadás veres zászlóját Moszkova kapui felé vitte, útközben várakat
foglalt el, városokat pusztított rommá s ellene küldött
hadcsapatokat fogdosott el.</p>
<p>Zariczin vára előtt egy császári hadsereg állta útját: a
csatában minden orosz tiszt elesett s az egész gyalogság foglyul
maradt; Pugacseff útja szabad volt egész Moszkováig.</p>
<p>Huszonötezer embere volt ismét és tömérdek ágyúja.</p>
<p>Ha a mesés Michelson nem lett volna a háta mögött! Ez a regék
hőse, a ki nem rettegi ellenségét, akár sokaság az, akár óriás. A
párducz, ki bivalycsordát kerget.</p>
<p>Pugacseff futott roppant táborával a kis üldöző csapat előtt,
érzé, hogy ennek bűbája van fölötte; ennek a nevével jár az ő
balvégzete.</p>
<p>Nagyon biztos helyen akarta Michelsont bevárni.</p>
<p>Végre Sareptán túl, hol a kálvinista atyafiak telepei vannak,
talált egy alkalmas helyet, melyben bevárhassa ellenfelét.</p>
<p>Egy magaslat az, melyet mély hegyi út választ kétfelé s a mély
útat ismét egy keresztút szeli át. <span class="pagenum"><a name=
"Page_335" id="Page_335">-335-</a></span></p>
<p>Pugacseff e mély útba helyezé el java seregeit, a csőcseléket a
két szárnyra hagyva. Ha Michelson, szokott rendszerével a bikát
szarvainál ragadja meg: először is a mély útba elhelyezett ütegeken
kell keresztültörnie s ha az sikerülne neki, akkor a keresztútba
elhelyezett hadak kereszttüzébe jut bele, a miből azután ki nem
menekülhet.</p>
<p>Hanem Michelson ezúttal kivételképen megváltoztatta támadási
rendszerét. Míg ágyuival szemben ostromoltatott, az alatt ő maga és
Melin ezredes két felől a felkelők táborszárnyait rohanták meg, a
rendezetlen gyülevészt hömpölygetve a táborderék felé.</p>
<p>Pugacseff saját vermében látta magát megfogva, a mint a felvert
népfölkelés rémült diadallal rohant két oldalról főtábora felé.
Tulajdon seregei rohantak ágyúi torkába; tulajdon csapatain
keresztül kellett magának utat vágnia, hogy e kelepczéből
kimenekülhessen.</p>
<p>Ez volt utolsó csatája.</p>
<p>Hatvanad magával menekült át a Volgán s ott egy emberlaktalan
puszta berkeiben vonta meg magát.</p>
<p>Az orosz hadseregek körülfogták a pusztát, sehova sem
menekülhetett ki belőle.</p>
<p>És még mindig álmodozott jövendő nagy napokról. A sivatag
közepett legtöbbször elővették régi álmai; a Kreml arany
kupoláiról, meghódított császári asszonyról való csábító álmok.</p>
<p>És ez álmok mellett a kinzó éhség.</p>
<p>Napok óta nem volt más tápláléka, mint lóhus nádtöreknél
megsütve, s perjével behintve só helyett.</p>
<p>Egy este épen a tűz mellett ült, fanyárson sütve sovány
estebédét, midőn három kozák testőre közűl az egyik így szólt
hozzá:</p>
<p>– Elég régen játszod már e komédiát, Pugacseff!</p>
<p>A kalandor felugrott helyéből.</p>
<p>– Szolga! Én czárod vagyok! S azzal főbe lőtte a
megszólítót.</p>
<p>A többiek erre megrohanták, leverték a földre, megkötözték
<span class="pagenum"><a name="Page_336" id=
"Page_336">-336-</a></span> s ló mellé kötve hurczolták Ural
Sorodokig s ott átadták Szuvarof tábornoknak. Ugyanazon Ural
Sorodokban, a honnan vakmerő vállalatára kiindult.</p>
<p>Innen elvitték Moszkovába.</p>
<p>Az itélet az volt rá, hogy apró darabokban metéltessék szét
elevenen.</p>
<p>A czárnő helybenhagyta az itéletet. Pedig az ő szép szemeinek
nagy része volt a szegény bűnös sorsában.</p>
<p>A hóhér irgalmasabb volt. Nem lévén az itéletben kitéve, hogy
hol kezdje el a széttagolást, ő mindjárt a fejénél kezdte. – Ezért
a tévedésért a hóhérnak Szibériába kelle menni.</p>
<p>Katalin épen akkor változtatta kegyenczét; Orloff helyébe a szép
Potemkin következett.</p>
<h2>EGY CSÓK, EGY SZÓ.</h2>
<p>I. Katalin czárnő udvaránál egy új szépség jelent meg, Serbatoff
herczeg kisasszonya, Alexandra. Akkoriban két embernek volt
legnagyobb befolyása az udvarnál, egyik volt a nagyhatalmú
miniszter Potemkin, a másik a szépszemű herczeg Momonoff, a czárnő
kegyencze. A rossz világ azt mondja, hogy Momonoff szép szemeinek
aligha nem volt olyan nagy befolyásuk az ország sorsára, mint
Potemkin nagy eszének.</p>
<p>Azonban Momonoff szép szemei épen úgy nem találtak hivatalos
állásukban akadályt arra, hogy a szép udvarhölgy bájait
megpillantsák, mint Potemkin országos elméje az állam
bonyodalmaiban, hogy e bájak elnyerése végett egy új diplomatiai
cselszövényhez kezdjen.</p>
<p>Momonoff szép szemei azonban elég jókor észrevették, hogy
Potemkin abban fárasztja országos talentumait, mint csábíthassa el
az ifju herczegasszonyt, s hogy az ártatlan ellen vetett ármányt
meghiusítsa, – ő maga csábítá el az ártatlant. <span class=
"pagenum"><a name="Page_337" id="Page_337">-337-</a></span></p>
<p>Katalin nem sokára megtudta ezt, s minthogy egész Európaszerte
el van fogadva az az elv, hogy két hivatalt egy ember nem viselhet,
Momonoff az egyikből elbocsáttatott és a másikba akként
helyeztetett be, hogy nőül kellett vennie Alexandrát, ki különben
nem csak szép, de gazdag is volt; s azonfelül Momonoff úrnője
kegyéből nyolczszáz negyvenötezer rubel értékű ajándékokkal lőn
elhalmozva, ide számítva azokat a drága ékszereket is, miket
menyasszonya számára kelengyéül kapott.</p>
<p>Azok között volt egy csodaszép tüzű brilliánt. Nem annyira
nagysága, mint színtelen tisztasága, szép köszörülése határozá meg
értékét a műértő szeme előtt.</p>
<p>Egy jókedvű órában azt a furcsa kérdést intézé Alexandra
férjéhez:</p>
<p>– Ugyan kedvesem, mondd meg igazán, miért kaptad te e szép
gyémántot Katalintól?</p>
<p>– Megmondhatom, de úgy őrizd meg ezt a titkot, mint a mely mind
a kettőnk fejébe kerülhet.</p>
<p>– Esküszöm, hogy nem mondom senkinek.</p>
<p>– Én is esküdtem a czárnénak, hogy nem mondom senkinek, s látod:
neked mégis megmondom. Egy csókért.</p>
<p>Alexandra adott neki kettőt, hogy legyen nyeresége rajta. S
aztán felfogadta minden szentekre, hogy ezt a szót titokban fogja
tartani.</p>
<p>Meg is tartotta – egész a legközelebbi udvari bálig, a mikor a
szép brilliántot homlokkötőjén viselte.</p>
<p>Ott találkozott Orloff herczegnővel; ez volt legbensőbb
barátnéja. Orloff herczegnő magasztalá a szép brilliántot s
kérdezé, mi volt az ára?</p>
<p>Momonoff herczegnő mosolyogva súgá neki:</p>
<p>– A férjem kapta egy csókért, én kaptam tőle kettőért. De
senkinek ne mondd, mert ebből baj lehetne.</p>
<p>Hiszen nem is mondta Orloff herczegnő senkinek, csak épen
Romanzoff tábornoknénak, ki igen bizalmas barátnéja volt, ez ismét
oly híven őrzé a titkot, hogy Korzakoff herczegnőn kívül egy
léleknek sem szólt felőle, míg Korzakoff <span class=
"pagenum"><a name="Page_338" id="Page_338">-338-</a></span>
herczegnő oly discrét volt, hogy Daskoff herczegnőt kivéve,
mindenki előtt elhallgatá a mit tudott; mely barátságos titoktartás
mellett úgy került a dolog, hogy éjfél után már Potemkin herczegnő
is birtokában volt a hitbizománynak, ki tudná hanyadik bizalmas
barátné traditiója nyomán. Potemkin herczegnő pedig nem volt
Momonoff herczegnőnek barátnéja, hanem a czárnénak első és
legcselszövőbb udvarhölgye.</p>
<p>– Milyen gyönyörű gyémántja van Momonoff herczegnőnek, szólt,
figyelmeztetve a czárnét Potemkin herczegasszony.</p>
<p>– Az ám, szólt Katalin közönyösen, ráismerve ajándékára, – drága
lehetett.</p>
<p>– A herczegnő azt mondja, hogy a férje kapta egy csókért, ő a
férjétől kettőért.</p>
<p class="center">* * *</p>
<p>Az udvari bál után Momonoff herczeg és herczegnő szokás szerint
aludni mentek, meghagyván pitvarnokaiknak, hogy déli két óra előtt
őket fel ne lármázzák.</p>
<p>Hanem biz azok hamarább fellármázták a nyugvó herczegi párt,
alig egy órai pihenés után pokoli dörömbözést mívelve az ajtón.</p>
<p>– Mi az? Ki merészel?</p>
<p>– Ő méltósága a rendőrfőnök kivánja tiszteletét tenni – tíz
asszonyság kiséretében.</p>
<p>Már erre a szóra fel kellett nyitni az ajtót.</p>
<p>A rendőrfőnök igen udvarias volt.</p>
<p>– Bocsánatot kell kérnem, hogy ily órában alkalmatlankodom. A
czárnőnek van egy kis rendelete herczegségtek számára. Tudva, hogy
ily órában férfi női hálóterembe be nem léphet, ezen asszonyságokat
hoztam magammal a szükséges szertartáshoz.</p>
<p>Momonoff ijedten nézett a mondott asszonyságokra; öles nagyságú
dámák voltak, sűrűn lefátyolozott franczia hölgykalapokkal, iszonyú
öklökkel, a miken szétfeszült a <span class="pagenum"><a name=
"Page_339" id="Page_339">-339-</a></span> finom svéd kesztyű s
rettenetesen tudtak egymás mellett glédában állni; hanem legyező
helyett mindegyik egy-egy nyirfa-galyat tartott a kezében.</p>
<p>A rendőrfőnök egy rózsaszínű levélkét nyujtott át Momonoffnak,
melyben ez volt irva:</p>
<p>«Egy csókért, egy szóért, – tíz asszony, száz vessző.»</p>
<p>Az udvarias hivatalnok illedelmesen visszahúzta magát, a tíz
asszonyság előlépett, kettő karon ölté Momonoffot, a többi becsukta
maga után az ajtót s hogy azután minő szertartást hajtott odabenn
végre, azt bizonyára senki sem tudta; annyi bizonyos, hogy mikor
visszajöttek, sajátságos legyezőik nagyon el voltak kopva. A
rendőrfőnök igen udvariasan vett búcsút a herczegtől, a tíz
asszonyság ismét glédába állt s egyszerre induló léptekben
eldefilirozott.</p>
<p>A főhivatalnok jónak látta Momonoff biztatásául felhozni, hogy
olyan asszonyságokat hozott magával, a kiknek titoktartásáról
kezeskedik.</p>
<p>Hanem azért ezt a történetet is csak megtudta a világ.</p>
<h2>A TUDTÁN KÍVÜL FÉRJ.</h2>
<p>Gróf B. a múlt század közepén fiatal segédtiszt volt a porosz
udvarnál, a hol erősen beleszeretett Anhalt Zerbst Zsófia
herczegnőbe; de ezt nem merte neki megmondani.</p>
<p>Ha azonban a férfiak félénkek, a hölgyek annál bátrabbak, a míg
a fiatal segédtiszt kerülgette a szerelmi vallomást, az óhajtott
«igen» a kérdést megelőzve, helyébe jött, illatos levélke
alakjában, mely finom női kézvonásokkal tudtára adá, hogy egy
szerető szív áttörve minden gátló akadályon, a legmerészebbre
vállalkozik; Sans-Souciban van egy szegény pap, az összeesketi
őket.</p>
<p>A gróf repült a találkozóra. A rendelt helyen lefátyolozott
hölgyet talált, a fátyol azonban nem gátolá, hogy az imádott kedves
termetéről, hangjáról rá ne ismerjen. <span class=
"pagenum"><a name="Page_340" id="Page_340">-340-</a></span> Ott
megesküdtek, gyűrűt cseréltek s az első boldog ölelés után
elváltak, azzal az erős igérettel, hogy mihelyt alkalom nyilik rá,
házasságukat nyilvánossá fogják tenni.</p>
<p>Pár nap múlva Zsófia herczegnőnek el kelle hirtelen utaznia,
messze, nagyon messze: egész az orosz birodalom fővárosáig.</p>
<p>Gróf B. vágtatott utána.</p>
<p>Ott azután megtudta, hogy Zsófiának rendeltetése czárnévá lenni;
az orosz trónörökösnek van szánva feleségül.</p>
<p>A gróf kétségbe volt esve. Hogy lehessen azt férjhez adni, a
kinek már egyszer ő férje s a kitől nincs kedve elválni? A
kétségbeesés vakmerővé tette, a herczegnőt a szerelemféltés dühével
kezdte kerülgetni, a minek aztán az lett a vége, hogy egy szép téli
éjszaka galléron ragadták s elszánkáztatták Szibériába.</p>
<p>Ott aztán vadászhatott nyargalóczokat és murmutérokat egynéhány
esztendeig s ábrándozhatott elhagyott jegyeséről.</p>
<p>Egyszer híre futamodik, hogy a czár meghalt, neje lépett a
trónra utána; a Szibériába száműzöttek mind engedélyt kapnak a
visszatérhetésre.</p>
<p>De mennyire tetézte ez örömhírt a czárnénak egy sajátkezű
levele, melyet lovas futárok adtak kézről kézre Szibériáig, míg B.
grófig eljutott s melybe ez volt irva:</p>
<p>«Kedves régi barátom! Örömmel hívom önt vissza, kit oly nehezen
nélkülöztem. Siessen. Biztosítom önt hajdani kegyemről.»</p>
<p>Gróf B. elfeledte minden eddigi szenvedését ez egy édes
pillanatért. Imádottja, ki most már a világ első uralkodónéja,
megemlékezett róla, hívja, hogy siessen, biztosítja hajdani
kegyéről! Ezzel a levéllel zsebében minden szerelmesnek gyorsabban
kelle utazni, mintha a gőzerőt ő találta volna fel. Gróf B. még
gyorsabban visszaszánkázott Szentpétervárra, mint a milyen gyorsan
elszánkáztatták onnan.</p>
<p>Sietett a czárnőnél kihallgatást nyerni. <span class=
"pagenum"><a name="Page_341" id="Page_341">-341-</a></span></p>
<p>A czárnő, mint régi németországi ismerősét, igen nyájasan
fogadta s kérdezé, – honnan jön?</p>
<p>– Felséged legjobban fogja tudni, miután sajátkezű soraival
hivott vissza: Szibériából.</p>
<p>– Szibériából? szólt a czárné elbámulva. Hanem én nem irtam
önhöz levelet.</p>
<p>Gróf B. mosolyogva vevé elő a keblében tartogatott levélkét és
átadta a czárnőnek.</p>
<p>A czárnő fejét rázta.</p>
<p>– Hiszen az nagyon jó, hogy visszajött ön Szibériából; hanem ez
a levél Bestuseffnek volt irva, hajdani miniszteremnek.
Megfoghatatlan, hogy jutott az ön kezébe?</p>
<p>A gróf meg volt zavarodva. Nem tudta, most mit mondjon a
czárnénak? Megkérdje-e tőle, hogy hát holmi korábbi barátságos
viszonyokra nem emlékezik-e? Mutassa meg a jegygyűrűjét.</p>
<p>A czárnő kisegíté zavarából.</p>
<p>– Önre nézve, úgy látszik, hogy szerencsétlen éghajlat ez.
Rokonai sokat tudakozódtak utána; rég nem látták. Jól tenné, ha
megvigasztalná őket.</p>
<p>Ez formaszerű kiutasítás volt. A gróf nem birt magához térni
bámulatából.</p>
<p>Kénytelen-kelletlen visszautazott Németországba.</p>
<p>Szülői rég meghaltak; kastélyában csak a régi komornyikot
találta meg, a ki nagyon örült ura visszatértének. «De hát még a
grófné hogy fog örülni!»</p>
<p>– Miféle grófné? kérdé B. elbámulva. Anyját még gyermekkorában
elveszté.</p>
<p>– Hát az ifjú grófné, a gróf úr neje. Oh de áldott szép és jó
teremtés. Mennyit sirt a gróf után; mindig gyászban járt.</p>
<p>– Az én nőm? No azt magam is kiváncsi vagyok hát megismerni.</p>
<p>A gróf bevezetteté magát a grófné szobájába, ki érkezésének
hirére eléje futott, s mikor aztán már nyakába borult, akkor
persze, hogy ráismert a gróf. Hajdani <span class=
"pagenum"><a name="Page_342" id="Page_342">-342-</a></span> jegyese
volt az, W.. Izaura grófné, kit atyja nem engedett hozzá menni s
kit ő azután a berlini udvarnál kivert a fejéből.</p>
<p>A fátyolos szépség, kivel a sans-souci-i szegény papnál
összeesküdött, Izaura volt, nem a czárnő. Annak a gyürűjét viselte
az ujján.</p>
<p>A gróf összehasonlítást tett a két nő között, s az itélet a
jelenlevő javára ütött ki.</p>
<p>A gróf azután mindvégig boldog ember maradt.</p>
<p>Hanem arra a kérdésre alig tudott volna magának megfelelni, hogy
mi szükség volt neki Szibériába elutazni, három esztendeig jeges
medvéket kergetni, azért, hogy Pommernben boldog családapává
lehessen?</p>
<h2>JUIDA.</h2>
<p>Háromszázhatvanöt felesége volt a dahomeyi királynak!</p>
<p>Gyönyörű kalendárium! Minden napra más név, csak hogy eleven.
Minden napra más időjárás, ritkán zivataros, borult, kellemetlen;
többnyire derült, mosolygó idő, más meg más éghajlat. Ma forró
fekete szemű nyár, holnap szőke tavasz; fehér keblű nappal, fekete
keblű éj.</p>
<p>Néha ünnepnapok is vannak az élő naptárban; új szépségek
nászünnepei; némely napnak piros jegye is van: – mikor egy-egy
szépségnek a fejét levágják. – Mert ez is megesik ő dahomeyi
fölsége árnyékában. Miután az gyakran megtörténik, hogy mikor ő
felsége megszámlálja hölgyeit, úgy találja, hogy azoknak a száma
nem háromszázhatvanöt, hanem háromszázhatvanhat. S minthogy ő
felsége nem olyan astronom, hogy e megszaporodását a napoknak a
szökő esztendők elméletében keresné, tehát afrikai észjárással azt
szokta következtetni, hogy e háromszázhatvanhat szám között egy
férfi van.</p>
<p>Ez a tünemény nem ritkaság ott.</p>
<p>Egy-egy leányképű ifju, kit annyi villámló szem kereszttüze
<span class="pagenum"><a name="Page_343" id=
"Page_343">-343-</a></span> elszédített, kit az éjszakai dalhangok,
a szultán kertéből, mámorba ejtettek: összesúg a bejáratos vén
asszonyokkal, azok odabenn a fiatal szépekkel: – málhák között,
gyékények közt életveszélylyel belopatják a szerályba; ott
leányruhát adnak rá, kifestik fehérre, pirosra, megtanítják
énekelni, leányok módjára kaczagni, játszani: s ott azután él, mint
a paradicsomban, mindaddig, míg valamelyik eunuch gyanakodó szeme
fel nem fedezi álöltözetében.</p>
<p>Akkor aztán természetesen megégetik.</p>
<p>De hát törődik azzal egy ifju, a kinek még leányarcza van?</p>
<p>Találja ez irtózatosnak azt a gondolatot: élni mint az égben, s
aztán megégni, úgy menni az égbe? Megégni a gyönyörben, megégni a
tűzben; szellő hajtotta hamuvá lenni, melynek minden porszeme
kedvese porszemével szerelmeskedik.</p>
<p>Mert ugyanakkor azt a nőt is megégetik, a kinek bűne
kibizonyul.</p>
<p>Ez már csak természetes.</p>
<p>Hanem egy esetben a bűnös ifju megmenekülhet a tűzhaláltól: – ha
nem lehetett kitudni ki volt vétkes szerelmese a sok közől? Akkor
csak megvesszőzik és elbocsátják.</p>
<p>Ez ismét igen indokolt nagylelkűség.</p>
<p>Dahomey szultánja ő felségének sokkal inkább érdekében áll azt
megtudni, hogy naptárából melyik név után kell azt irni, hogy
meghalt? mint a szökőnap névtelen jegyét kitörülni. Ha vall az
ifju, megél.</p>
<p>Akkor csak a nőt magát égetik meg.</p>
<p>Egyszer egy szép fiatal gyermeket fogtak el a háremben, alig
volt még tizenhat éves. Hogy melyiknek volt a sok nap közül
bujdosója, azt nem lehetett kitudni.</p>
<p>Az ifju neve volt Juida.</p>
<p>– Látod Juida, mondá neki a király, te olyan fiatal vagy még,
aztán most egy csók miatt meg kell halnod. <span class=
"pagenum"><a name="Page_344" id="Page_344">-344-</a></span>
Meghalsz egy halavány arcz látása miatt; meghalsz egy suttogó szó
miatt, meghalsz egy égő csók miatt; mikor már szó, látás és csók
mind elmult.</p>
<p>– Oh nem mult el király, felelt Juida. – A csókot még most is
érzem, a hangot még most is hallom, az arczot még most is látom s
meg akarok halni érte.</p>
<p>Azzal aztán kikötteté Juidát a király egy magas karóhoz, mely
körül nagy halom holtszén volt felgarmadolva.</p>
<p>Ez arravaló, hogy a halálra itéltet nem adják át a rögtöni
tűzhalálnak, hanem elébb körülrakják a szénhalmot bambusz
kötegekkel; azokat meggyujtják s a mint azoknak a lángja felszítja
a holt szenet, a mint a zsarátnak áthevülve egyre közeledik az
elitélthez, úgy kinozzák őt halálra lassú tűzön.</p>
<p>Juida végig nézte a kinzó előkészületeket s nem vallotta meg
kedvese nevét.</p>
<p>A király kirendelé hölgyeit, hogy tánczoljanak a máglya körül.
Juida behunyta szemeit, nehogy egy szempillantása elárulja kedvesét
akaratlanul.</p>
<p>Akkor a király egy jeladására hirtelen mindegyik hölgy egy köteg
nádat kapott fel s azt a máglyára hajítá, s azután egyszerre
körös-körül meggyujták a máglyát.</p>
<p>Juida csendesen körülhordta tekintetét s bátran szemközt nézett
a királylyal, ki elefántja hátáról élvezé e látvány gyönyörét.</p>
<p>– Megvallod-e a bűnös nő nevét?</p>
<p>– Se ma se holnap! volt a válasz.</p>
<p>A bambusz recsegve borult lángba az ifju körül; a szén izzani
kezdett, a zsarátnak egyre szűkebb körbe szorítá a halálra
kínzottat, a szép asszonyok egyre hányták a máglyára a tüzelő
szert. Egyszerre hahotával kaczagott fel Juida a tűzhalom
tetején.</p>
<p>– Mit nevetsz? kérdé tőle a király bámulva.</p>
<p>– Hogyne nevetnék! felel Juida. Mikor kedvesem, a kiért
meghalok, legbuzgóbban rakja alám a tüzet! Hahaha!</p>
<p>– Melyik az? kiálta a király. – Látod, kegyetlen az <span class=
"pagenum"><a name="Page_345" id="Page_345">-345-</a></span>
asszony! Látod, iszonyú a halál! Látod, szép az élet! Most váltsd
meg magadat. Most állj bosszút. Most valld meg, melyik az a
kegyetlen, ki kedvese alatt meggyujtja a máglyát?</p>
<p>Juida még egyet kaczagott, azután elleste a füstöt, mit a szél
egyszer felé hajtott, nagyot lélegzett belőle és megfúlt.</p>
<p>A szép asszonyok tovább tánczoltak a máglya körül.</p>
<hr class="chap" />
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> A «kibitka» olyan
két személyre való zárt kocsi, a mit ha kell, szánra is
tehetnek.</p>
<p><a name="Footnote_2" id="Footnote_2"></a> <a href=
"#FNanchor_2"><span class="label">2)</span></a> Lazarevits.</p>
</div>
</div>
<hr class="chap" />
<p><span class="pagenum"><a name="Page_346" id=
"Page_346">-346-</a></span></p>
<h2>TARTALOM.</h2>
<p class="center">Milyenek a nők?</p>
<ul class="TOC">
<li>Az úrnő <span class="ralign"><a href=
"#Page_1">1</a></span></li>
<li>Egy lengyel történet <span class="ralign"><a href=
"#Page_81">81</a></span></li>
<li>Emina <span class="ralign"><a href=
"#Page_116">116</a></span></li>
<li>A könyező szultána <span class="ralign"><a href=
"#Page_122">122</a></span></li>
<li>A rabnő <span class="ralign"><a href=
"#Page_131">131</a></span></li>
<li><span class="roman">I.</span> Egy nő, a kinek nem vehetni
szavát <span class="ralign"><a href="#Page_131">131</a></span></li>
<li><span class="roman">II.</span> Ez a leány mégis szeret engem!
<span class="ralign"><a href="#Page_139">139</a></span></li>
<li><span class="roman">III.</span> A ki két ezer évig várt az
utolsó ütéssel <span class="ralign"><a href=
"#Page_153">153</a></span></li>
<li><span class="roman">IV.</span> Szemet-szemért <span class=
"ralign"><a href="#Page_176">176</a></span></li>
<li>Lucrétia <span class="ralign"><a href=
"#Page_189">189</a></span></li>
<li>Fredegonda <span class="ralign"><a href=
"#Page_194">194</a></span></li>
<li>A kalifa papucsa <span class="ralign"><a href=
"#Page_202">202</a></span></li>
<li>Miranda <span class="ralign"><a href=
"#Page_208">208</a></span></li>
<li>A fehér lap <span class="ralign"><a href=
"#Page_230">230</a></span></li>
</ul>
<p class="center">Milyenek a férfiak?</p>
<ul class="TOC">
<li>A kardvas és a villám <span class="ralign"><a href=
"#Page_237">237</a></span></li>
<li>A hittagadó <span class="ralign"><a href=
"#Page_277">277</a></span></li>
<li>A vakmerő <span class="ralign"><a href=
"#Page_306">306</a></span></li>
<li>Egy csók, egy szó <span class="ralign"><a href=
"#Page_336">336</a></span></li>
<li>A tudtán kívül férj <span class="ralign"><a href=
"#Page_339">339</a></span></li>
<li>Juida <span class="ralign"><a href=
"#Page_342">342</a></span></li>
</ul>
<p class="center">FRANKLIN-TÁRSULAT NYOMDÁJA.</p>
<hr class="chap" />
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_8">8</a></td>
<td>sietve Kalalin</td>
<td>sietve Katalin</td>
</tr>
<tr>
<td class="tdr"><a href="#Page_16">16</a></td>
<td>maga körül«.</td>
<td>maga körül».</td>
</tr>
<tr>
<td class="tdr"><a href="#Page_19">19</a></td>
<td>lagfájóbb fegyvert</td>
<td>legfájóbb fegyvert</td>
</tr>
<tr>
<td class="tdr"><a href="#Page_26">26</a></td>
<td>nagyherc eg kelt</td>
<td>nagyherczeg kelt</td>
</tr>
<tr>
<td class="tdr"><a href="#Page_29">29</a></td>
<td>lélekkóro nak hittek</td>
<td>lélekkórosnak hittek</td>
</tr>
<tr>
<td class="tdr"><a href="#Page_46">46</a></td>
<td>kogy itt a</td>
<td>hogy itt a</td>
</tr>
<tr>
<td class="tdr"><a href="#Page_54">54</a></td>
<td>Onnek mást</td>
<td>Önnek mást</td>
</tr>
<tr>
<td class="tdr"><a href="#Page_62">62</a></td>
<td>hiányzott meg</td>
<td>hiányzott még</td>
</tr>
<tr>
<td class="tdr"><a href="#Page_70">70</a></td>
<td>tegnap még cz rt</td>
<td>tegnap még czárt</td>
</tr>
<tr>
<td class="tdr"><a href="#Page_72">72</a></td>
<td>hátra meghalásig</td>
<td>hátra a meghalásig</td>
</tr>
<tr>
<td class="tdr"><a href="#Page_81">81</a></td>
<td>utolső hajaszála</td>
<td>utolsó hajaszála</td>
</tr>
<tr>
<td class="tdr"><a href="#Page_123">123</a></td>
<td>valamen yi együtt</td>
<td>valamennyi együtt</td>
</tr>
<tr>
<td class="tdr"><a href="#Page_128">128</a></td>
<td>szokása törököknél</td>
<td>szokás a törököknél</td>
</tr>
<tr>
<td class="tdr"><a href="#Page_141">141</a></td>
<td>vihar, Athelie</td>
<td>vihar, Athalie</td>
</tr>
<tr>
<td class="tdr"><a href="#Page_145">145</a></td>
<td>kegyért, kanem</td>
<td>kegyért, hanem</td>
</tr>
<tr>
<td class="tdr"><a href="#Page_150">150</a></td>
<td>h z ránk szakad</td>
<td>ház ránk szakad</td>
</tr>
<tr>
<td class="tdr"><a href="#Page_152">152</a></td>
<td>az egy gondolot</td>
<td>az egy gondolat</td>
</tr>
<tr>
<td class="tdr"><a href="#Page_164">164</a></td>
<td>Richardra néxve</td>
<td>Richardra nézve</td>
</tr>
<tr>
<td class="tdr"><a href="#Page_171">171</a></td>
<td>ébrenletet elhagyta</td>
<td>ébrenlétet elhagyta</td>
</tr>
<tr>
<td class="tdr"><a href="#Page_178">178</a></td>
<td>Sz ndékom volt</td>
<td>Szándékom volt</td>
</tr>
<tr>
<td class="tdr"><a href="#Page_180">180</a></td>
<td>utolsó össze ét rábizta</td>
<td>utolsó összegét rábizta</td>
</tr>
<tr>
<td class="tdr"><a href="#Page_188">188</a></td>
<td>beszeszorított fényes</td>
<td>összeszorított fényes</td>
</tr>
<tr>
<td class="tdr"><a href="#Page_194">194</a></td>
<td>példány épül vehessék</td>
<td>példányképül vehessék</td>
</tr>
<tr>
<td class="tdr"><a href="#Page_199">199</a></td>
<td>utana való</td>
<td>utána való</td>
</tr>
<tr>
<td class="tdr"><a href="#Page_205">205</a></td>
<td>Kezemet adhatom rá.</td>
<td>– Kezemet adhatom rá.</td>
</tr>
<tr>
<td class="tdr"><a href="#Page_243">243</a></td>
<td>II.</td>
<td>III.</td>
</tr>
<tr>
<td class="tdr"><a href="#Page_245">245</a></td>
<td>szétszóratni.</td>
<td>szétszóratni.»</td>
</tr>
<tr>
<td class="tdr"><a href="#Page_255">255</a></td>
<td>Ne hagyd elveszní</td>
<td>Ne hagyd elveszni</td>
</tr>
<tr>
<td class="tdr"><a href="#Page_281">281</a></td>
<td>fegverest találtál</td>
<td>fegyverest találtál</td>
</tr>
<tr>
<td class="tdr"><a href="#Page_315">315</a></td>
<td>után követke-kezett</td>
<td>után következett</td>
</tr>
<tr>
<td class="tdr"><a href="#Page_320">320</a></td>
<td>mídőn azt</td>
<td>midőn azt</td>
</tr>
<tr>
<td class="tdr"><a href="#Page_346">346</a></td>
<td>történet 84</td>
<td>történet 81</td>
</tr>
<tr>
<td class="tdr"><a href="#Page_346">346</a></td>
<td>Fredegonda 197</td>
<td>Fredegonda 194</td>
</tr>
</table>
</div>







<pre>





End of Project Gutenberg's Milyenek a nok?; Milyenek a férfiak?, by Mór Jókai

*** END OF THIS PROJECT GUTENBERG EBOOK MILYENEK A NOK?; MILYENEK A ***

***** This file should be named 56804-h.htm or 56804-h.zip *****
This and all associated files of various formats will be found in:
        http://www.gutenberg.org/5/6/8/0/56804/

Produced by Albert László from page images generously made
available by the Google Books Library Project


Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License (available with this file or online at
http://gutenberg.org/license).


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org/license

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.org),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS' WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTABILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need, are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation web page at http://www.pglaf.org.


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Its 501(c)(3) letter is posted at
http://pglaf.org/fundraising.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at
809 North 1500 West, Salt Lake City, UT 84116, (801) 596-1887, email
business@pglaf.org.  Email contact links and up to date contact
information can be found at the Foundation's web site and official
page at http://pglaf.org

For additional contact information:
     Dr. Gregory B. Newby
     Chief Executive and Director
     gbnewby@pglaf.org


Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit http://pglaf.org

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including checks, online payments and credit card donations.
To donate, please visit: http://pglaf.org/donate


Section 5.  General Information About Project Gutenberg-tm electronic
works.

Professor Michael S. Hart is the originator of the Project Gutenberg-tm
concept of a library of electronic works that could be freely shared
with anyone.  For thirty years, he produced and distributed Project
Gutenberg-tm eBooks with only a loose network of volunteer support.


Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.


Most people start at our Web site which has the main PG search facility:

     http://www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


</pre>

</body>
</html>
